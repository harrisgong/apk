梁惠王章句上・第一章 
孟子见梁惠王。王曰，「叟，不远千里而来，亦将有以利吾国乎？」孟子对曰，「王何必曰利？亦有仁义而已矣。」「王曰：『何以利吾国？』大夫曰：『何以利吾家？』士庶人曰：『何以利吾身？』上下交征利，而国危矣！万乘之国弑其君者，必千乘之家；千乘之国，弑其君者，必百乘之家。万取千焉，千取百焉，不为不多矣；苟为后义而先利，不夺不餍。未有仁而遗其亲者也，未有义而后其君者也。王亦曰仁义而已矣，何必曰利？」 
梁惠王章句上・第二章 
孟子见梁惠王。王立于沼上，顾鸿雁麋鹿，曰：「贤者亦乐此乎？」 
孟子对曰：「贤者而后乐此，不贤者虽有此，不乐也。诗云：『经始灵台，经之营之；庶民攻之，不日成之；经始勿亟，庶民子来。王在灵囿，鹿攸伏，鹿濯濯，白鸟鹤鹤。王在灵沼，于鱼跃。』文王以民力为台为沼，而民欢乐之；谓其台曰灵台，谓其沼曰灵沼，乐其有麋鹿鱼。古之人与民偕乐、故能乐也。汤誓曰：『时日害丧，子及女偕亡！』民欲与之偕亡，虽有台池鸟兽，岂能独乐哉！」 
梁惠王章句上・第三章 
梁惠王曰：「寡人之于国也，尽心焉耳矣！河内凶，则移其民于河东，移其粟于河内；河东凶亦然。察邻国之政，无如寡人之用心者；邻国之民不加少，寡人之民不加多：何也？」孟子对曰：「王好战，请以战喻。填然鼓之，兵刃既接，弃甲曳兵而走，或百步而后止，或五十步而后止；以五十步笑百步，则何如？」曰：「不可。直不百步耳，是亦走也！」曰：「王如知此，则无望民之多于邻国也。不违农时，谷不可胜食也；数罟不入池，鱼不可胜食也；斧斤以时入山林，材木不可胜用也；谷与鱼不可胜食，材木不可胜用，是使民养生丧死无憾也；养生丧死无憾，王道之始也。五亩之宅，树之以桑，五十者可以衣帛以；鸡豚狗彘之畜，无失其时，七十者可以食肉矣；百亩之田，勿夺于时，数口之家可以无饥矣；谨庠序之教，申之以孝悌之义，颁白者不负戴于道路矣；七十者衣帛食肉，黎民不饥不寒；然而不王者，未之有也！狗彘食人食而不知检，涂有饿莩而不知发；人死，则曰：『非我也，岁也。』是何异于刺人而杀之，曰：『非我也，兵也！』王无罪岁，斯天下之民至焉。」 
梁惠王章句上・第四章 
梁惠王曰：「寡人愿安承教。」孟子对曰：「杀人以梃与刃，有以异乎？」曰：「无以异也。」「以刃与政有以异乎？」曰：「无以异也。」曰：「庖有肥肉，厩有肥马，民有饥色，野有饿莩，此率兽而食人也。兽相食，且人恶之；为民父母行政，不免于率兽而食人，恶在其为民父母也！仲尼曰：『始作俑者，其无后乎！』为其像人而用之也，如之何其使斯民饥而死也。」梁惠王章句上・第五章 
梁惠王曰：「普国，天下莫强焉，叟之所知也。及寡人之身，东败于齐，长子死焉；西丧地于秦七百里；南辱于楚：寡人耻之，愿比死者一洒之，如之何则可？」孟子对曰：「地方百里而可以王。王如施仁政于民，省刑罚，薄税敛，深耕易耨；壮者以暇日修其孝悌忠信，入以事其父兄，出以事其长上，可使制梃以挞秦楚之坚甲利兵矣！彼夺其民时，使不得耕耨以养其父母，父母冻饿，兄弟妻子离散。彼陷溺其民，王往而征之，夫谁与王敌！故曰：『仁者无敌。』王请勿疑。」 
梁惠王章句上・第六章 
孟子见梁襄王。出语人曰：「望之不似人君，就之而不见所畏焉。卒然问曰：『天下恶乎定？』吾对曰：『定于一。』」「『孰能一之？』」「对曰：『不嗜杀人者能一之。』」「『孰能与之？』」「对曰：『天下莫不与也。王知夫苗乎？七八月之间旱，则苗槁矣。天油然作云，沛然下雨，则苗然兴之矣。其如是，孰能御之！今夫天下之人牧，未有不嗜杀人者也。如有不嗜杀人者，则天下之民皆引领而望之矣。试如是也，民归之，由水之就下，沛然谁能御之！』 
梁惠王章句上・第七章 
齐宣王问曰：「齐桓普文之事，可得闻乎？」 
孟子对曰：「仲尼之徒，无道桓文之事者，是以后世无传焉，臣未之闻也。无以，则王乎？」 
曰：「德何如则可以王矣？」曰：「保民，而王莫之能御也。」 
曰：「若寡人者，可以保民乎哉？」 
曰：「可。」 
曰：「何由知吾可也？」 
曰：「臣闻之胡曰：『王坐于堂上，有牵牛而过堂下者；王见之，曰：「牛何之？」对曰：「将以衅钟。」王曰：「舍之；吾不忍其觳觫，若无罪而就死地。」对曰：「然则废衅钟与？」曰：「何可废也？以羊易之。」』不识有诸？」 
曰：「有之。」 
曰：「是心足以王矣。百姓皆以王为爱也，臣固知王之不忍也。」 
王曰：「然，诚有百姓者，齐国虽褊小，吾何爱一牛？即不忍其觳觫，若无罪而就死地，故以羊易之也。」 
曰：「王无异于百姓之以王为爱也；以小易大，彼恶知之？王若隐其无罪而就死地，则牛羊何择焉！」 
王笑曰：「是诚何心哉！我非爱其财而易之以羊也，宜乎百姓之谓我爱也。」 
曰：「无伤也，是乃仁术也，见牛未见羊也，君子之于禽兽也，见其生， 
不忍见其死；闻其声，不忍食其肉：是以君子远庖厨也。」 
王说，曰：「诗云：『他人有心，子忖度之。』夫子之谓也。夫我乃行之，反而求之，不得吾心；夫子言之，于我心有戚戚焉；此心之所以合宜王者，何也？」 
曰：「有复于王者曰：『吾力足以举百钧，而不足以举一羽；明足以察秋毫之末，而不见舆薪。』则王许之乎？」 
曰：「否。」 
「今因足以及禽兽，而功不至于百姓者，独何与？然则一羽之不举，为不用力焉；舆薪之不见，为不用明焉；百姓之不见保，为不用恩焉。故王之不王，不为也，非不能也。」 
曰：「不为者与不能者之形何以异？」 
曰：「挟太山以超北海，语人曰：『我不能。』是诚不能也，为长者折枝语人曰：『我不能。』是不为也，非不能也。故王之不王，非挟太山以超北海之类也；王之不王，是折枝之类也。老吾老，以及人之老；幼吾幼，以及人之幼；天下可运于掌。诗云：『刑于寡妻，至于兄弟，以御于家邦。』言举斯心加诸彼而已。故推恩足以保四海，不推恩无以保妻子；古之人所以大过人者无他焉，善推其所为而已矣。今恩足以及禽兽，而功不至于百姓者，独何与？权，然后知轻重；度，然后知长短，物皆然，心为甚。王请度之。抑王兴甲兵，危士臣，构怨于诸侯，然后快于心与？」 
王曰：「否。吾何快于是！将以求吾所大欲也。」 
曰：「王之所大欲，可得闻与？」王笑而不言。 
曰：「为肥甘不足以口与？轻暖不足于体与？抑为采色不足视于目与？声音不足听于耳与？便嬖不足使令于前与？王之诸臣，皆足以供之。而王岂为是哉？」 
曰：「否。吾不为是也。」 
曰：「然则王之所大欲，可知已。欲辟土地，朝秦楚，莅中国，而抚四夷也。以若所为，求若所欲，犹缘木而求鱼也。」 
王曰：「若是其甚与？」 
曰：「殆有甚焉。缘木求鱼，虽不得鱼，无后灾。以若所为，求若所欲，尽心力而为之，后必有灾。」 
曰：「可得闻与？」曰：「邹人与楚人战，则王以为孰胜？」 
曰：「楚人胜。」 
曰：「然则小固不可以敌大，寡固不可以敌众，弱固不可以敌强。海内之地，方千里者九，齐集有其一；以一服八，何以异于邹敌楚哉！盖亦反其本矣。今王发政施仁，使天下仕者皆欲立于王之朝，耕者皆欲耕于王之野，商贾皆欲藏于王之市，行旅皆欲出于王之涂；天下之欲疾其君者，皆欲赴诉于王。其若是，孰能御之！」 
王曰：「吾，不能进于是矣。愿夫子辅吾志，明以教我。我虽不敏，请尝试之。」 
曰：「无恒产而有恒心者，惟士为能。若民，则无恒产，因无恒心。苟无恒心，放辟邪侈，无不为已。及陷于罪，然后从而刑之，是罔民也。焉有仁人在位，罔民而可为也！是故，明君制民之产，必使仰足以事父母，俯足以畜妻子；乐岁终身饱，凶年免于死亡。然后驱而之善，故民之从之也轻。今也制民之产，仰不足以事父母，俯不足以畜妻子；乐岁终身苦，凶年不免于死亡。此惟救死而恐不赡，奚暇治礼义哉！王欲行之，则盍反其本矣。五亩之宅，树之以桑，五十者可以衣帛矣。鸡豚狗彘之畜，无失其时，七十者可以食肉矣。百亩之田，勿夺其时。八口之家可以无饥矣。谨庠序之教，申之以孝悌之义，颁白者不负戴于道路矣。老者衣帛食肉，黎民不饥不寒；然而不王者，未之有也！」 
梁惠王章句下・第一章
庄暴见孟子曰：「暴见于王，王语暴以好乐，暴未有以对也。」曰：「好乐何如？」孟子曰：「王之好乐甚，则齐国其庶几乎！」 
他日，见于王曰：「王尝语庄子以好乐，有诸？」王变乎色，曰：「寡人非能好先王之乐也，直好世俗之乐耳。」 
曰：「王之好乐甚，则齐其庶几乎！今之乐，由古之乐也。」 
曰：「可得闻与？」曰：「独乐乐，与人乐乐，孰乐？」曰：「不若与人。」 
曰：「与少乐乐，与众乐乐，孰乐？」 
曰：「不若与众。」 
「臣请为王言乐。今王鼓乐于此，百姓闻王钟鼓之声，管之音，举疾首蹙而相告曰：『吾王之好鼓乐，夫何使我至于此极也！父子不相见，兄弟妻子离散。』今王田猎于此，百姓闻王车马之音，见弱旄之美，举疾首蹙而相告曰：『吾王之好田猎，夫何使我至于此极也！父子不相见，兄弟妻子离散。』此无他，不与民同乐也。今王鼓乐于此，百姓闻王钟鼓之声，管之音，举欣欣然有喜色而相告曰：『吾王庶几无疾病与？何以能鼓乐也？』今王田猎于此，百姓闻王车马之音，见羽旄之美，举欣欣然有喜色而相告曰：『吾王庶几无疾病与？何以能田猎也？』此无他，与民同乐也。今王与百姓同乐，则王矣。」 
梁惠王章句下・第二章 
齐宣王问曰：「文王之囿，方七十里，有诸？」孟子对曰：「于传有之。」 
曰：「若是其大乎？」曰：「民犹以为小也。」 
曰：「寡人之囿，方四十里，民犹以为大，何也？」 
曰：「文王之囿，方七十里，刍荛者往焉，雉兔者往焉，与民同之；民以为小，不亦宜乎！臣始至于境，问国之大禁，然后敢入。臣闻郊关之内，有囿方四十里；杀其麋鹿者，如杀人之罪；则是方四十里，为阱于国中；民以为大，不亦宜乎！」 
梁惠王章句下・第三章 
齐宣王问曰：「交邻国，有道乎？」 
孟子对曰：「有。惟仁者能以大事小；是故：汤事葛，文王事昆夷。惟智者为能以小事大；故大王事獯鬻，句践事吴。以大事小者，乐天者也；以小事大者，畏天者也。乐天者保天下，畏天者保其国。诗云：『畏天之威，于时保之。』」 
王曰：「大哉言矣，寡人有疾，寡人好勇。」 
对曰：「王请无好小勇。夫抚剑疾视曰：『彼恶敢当我哉！』此匹夫之勇，敌一人者也。王请大之。诗云：『王赫斯怒，爰整其旅；以遏徂莒，以笃周祜，以对于天下。』此文王之勇也。文王一怒而安天下之民。书曰：『天降下民，作之君，作之师：惟曰：「其助上帝，宠之四方；有罪无罪，为我在，天下曷敢有越厥志。」』一人横行于天下，武王耻之；此武王之勇也。而武王亦一怒而安天下之民。今王亦一怒而安天下之民，民惟恐王之不好勇也。」 
梁惠王章句下・第四章 
齐宣王见孟子于雪宫。王曰：「贤者亦有此乐乎？」 
孟子对曰：「有。人不得，则非其上矣。不得而非上者，非也；为民上而不与民同乐者，亦非也。乐民之乐者，民亦乐其乐，忧民之忧者，民亦忧其忧。乐以天下，忧以天下；然而不王者，未之有也。昔者齐景公问于晏子曰：『吾欲观于转附朝舞，遵海而南，放于琅邪；吾何修而可以比于先王观也？』晏子对曰：『善哉问也！天子适诸侯曰巡狩；巡狩者，巡所守也。诸侯朝于天子曰述职；述职者，述所职也，无非事者。春省耕而补不足，秋省敛而助不给。夏谚曰：「吾王不游，吾何以休？吾王不豫，吾何以助？一游一豫，为诸侯度。」』『今也不然。师行而粮食；饥者弗食，劳者弗息；胥谗，民乃作慝，方命虐民，饮食若流；流连荒亡，为诸侯忧。』『从流下而忘反谓之流；从流上而忘反，谓之连；从兽无厌，谓之荒；乐酒无厌，谓之亡。』『先王无流连之乐，荒亡之行。』『惟君所行也。』景公说，大戒于国，出舍于郊，于是始兴发补不足。召太师曰：『为我作君臣相说之乐。』盖微招角招是也。其诗曰：『畜君何尤！』畜君者，好君也。」 
梁惠王章句下・第五章 
齐宣王问曰：「人皆谓我毁明堂；毁诸？已乎？」 
孟子对曰：「夫明堂者，王者之堂也。王欲行王政，则勿毁之矣。」 
王曰：「王政可得闻与？」 
对曰：「昔者文王之治其岐也：耕者九一，仕者世禄，关市讥而不征，泽梁无禁，罪人不孥。老而无妻曰鳏，老而无夫曰寡，老而无子曰独，幼而无父曰孤：此四者，天下之穷民而无告者；文王发政施仁，必先斯四者。诗云：『哿矣富人，哀此茕独。』」 
王曰：「善哉言乎！」 
曰：「王如善之，则何为不行？」 
王曰：「寡人有疾：寡人好货。」 
对曰：「昔者公刘好货；诗云：『乃积乃食，乃裹糇粮；于橐于囊，思戢用光；弓矢斯张，干戈戚扬：爰方启行。』故居者有积食，行者有裹粮也；然后可以爰方启行。王如好货，与百姓同之，于王何有！」 
王曰：「寡人有疾：寡人好色。」 
对曰：「昔者大王好色，爱厥妃；诗云：『古公父，来朝走马；率西水浒，至于岐下；爰及姜女，聿来胥宇。』当是时也，内无怨女，外无旷夫；王如好色，与百姓同之，于王何有！」梁惠王章句下・第六章 
孟子谓齐宣王曰：「王之臣，有托其妻子于其友，而之楚游者；比其反也，则冻馁其妻子：则如之何？」 
王曰：「弃之。」 
曰：「士师不能治士，则如之何？」 
王曰：「已之。」 
曰：「四境之内不治，则如之何？」王顾左右而言他。 
梁惠王章句下・第七章 
孟子见齐宣王曰：「所谓故国者，非谓有乔木之谓也，有世臣之谓也，王无亲臣矣；昔者所进，今日不知其亡也。」 
王曰：「吾何以识其不才而舍之？」 
曰：「国君进贤，如不得已，将子卑逾尊，疏逾戚，可不慎与？左右皆曰贤，未可也？诸大夫皆曰贤，未可也；国人皆曰贤然后察之；见贤焉，然后用之。左右皆曰不可，勿听；诸大夫皆曰不可，勿听；国人皆曰不可，然后察之；见不可焉，然后去之。左右皆曰可杀，勿听；诸大夫皆曰可杀，勿听；国人皆曰可杀，然后察之；见可杀焉，然后杀之。故曰：『国人杀之也。』如此，然后可以为民父母。」 
梁惠王章句下・第八章 
齐宣王问曰：「汤放桀，武王伐纣，有诸？」孟子对曰：「于传有之。」 
曰：「臣弑其君可乎？」 
曰：「贼仁者谓之贼，贼义者谓之残；残贼之人，谓之一夫。闻诛一夫纣矣。未闻弑君也。」 
梁惠王章句下・第九章 
孟子见齐宣王曰：「为巨室，则必使工师求大木。工师得大木，则王喜，以为能胜其任也。匠人而小之，则王怒，以为不胜其任矣。夫人幼而学之，壮而欲行之；王曰：『姑舍女所学而从我。』则何如？今有璞玉于此，虽万镒，必使玉人雕琢之。至于治国家，则曰：『姑舍女所学而从我。』则何以异于教玉人雕琢哉！」 
梁惠王章句下・第十章 
齐人伐燕，胜之。宣王问曰：「或谓寡人勿取，或谓寡人取之。以万乘之国，伐万乘之，五旬而举之，人力不至于此；不取必有天殃，取之何如？」 
孟子对曰：「取之而燕民悦，则取之。古之人有行之者，武王是也。取之而燕民不悦，则勿取。古之人有行之者，文王是也。以万乘之国，伐万乘之国，箪食壶浆以迎王师，岂有他哉，避水火也；如水益深，如火益热，亦运而已矣。」 
梁惠王章句下・第十一章 
齐人伐燕，取之。诸侯将谋救燕。宣王曰：「诸侯多谋伐寡人者，何以待之？」孟子对曰：「臣闻七十里为政于天下者，汤是也。未闻以千里畏人者也。书曰：『汤一征自葛始，天下信之，东面而征西夷怨，南面而征北狄怨，曰：「奚为后我？」』民望之，若大旱之望云霓也；归市者不止，耕者不变；诛其君而吊其民，若时雨降，民大悦。书曰：『我后，后来其苏。』今燕虐其民，王往而征之，民以为将拯己于水火之中也，箪食壶浆以迎王师。若杀其父兄，系累其子弟，毁其宗庙，迁其重器，如之其可也！天下固畏齐之强也，今又倍地而不行仁政，是动天下之兵也。王速出令：反其旄倪，止其重器；谋于燕众，置君而后去之；则犹可及止也。」 
梁惠王章句下・第十二章 
邹与鲁哄。穆公问曰：「吾有司死者三十三人，而民莫之死也。诛之，则不可胜诛；不诛，则疾视其长上之死而不救。如之何则可也？」 
孟子对曰：「凶年饥岁，君之民，老弱转乎沟壑，壮者散而之四方者，几千人矣；而君之仓廪实，府库充，有司莫以告：是上慢而残下也。曾子曰：『戒之戒之，出乎尔者，反乎尔者也。』夫民今而后得反之也，君无尤焉。君行仁政，斯民亲其上，死其长矣。」 
梁惠王章句下・第十三章 
滕文公问曰：「滕、小国也；间于齐楚，事齐乎事楚乎？」 
孟子对曰：「是谋非吾所能及也。无已，则有一焉。凿斯池也，筑斯城也，与民守之，效死而弗去，则是可为也。」 
梁惠王章句下・第十四章 
滕文公问曰：「齐人将筑薛，吾甚恐；如之何则可？」 
孟子对曰：「昔者大王居，狄人侵之，去之岐山之下居焉。非择而取之，不得已也。苟为善，后世子孙必有王者矣。君子创业垂统，为可继也。若夫成功，则天也。君如彼何哉！强为善而已矣。」 
梁惠王章句下・第十五章 
滕文公问曰：「滕、小国也；竭力以事大国，则不得免焉。如之何则可？」孟子对曰：「昔者大王居，狄人侵之；事之以皮币，不得免焉；事之以犬马，不得免焉；事之以珠玉，不得免焉。乃属其老而告之曰：『狄人之所欲者，吾土地也。吾闻之也：君子不以其所以养人者害人。二三子何患乎无君！我将去之。』去，逾梁山，邑于岐山之下居焉。人曰：『仁人也，不可失也。』从之者如归市。或曰：『世守也，非身之所能为也，效死勿去：』君请择于斯二者。」 
梁惠王章句下・第十六章 
鲁平公将出，嬖人臧仓者请曰：「他日君出，则必命有司所之；今乘舆已驾矣，有司未知所之，敢请。」 
公曰：「将见孟子。」 
曰：「何哉君所为轻身以先于匹夫者！以为贤乎？礼义由贤者出，而孟子之后丧逾前丧；君无见焉。」 
公曰：「诺。」 
乐正子入见，曰：「君奚为不见孟轲也？」 
曰：「或告寡人曰：『孟子之后丧逾前丧，』是以不往见也。」 
曰：「何哉君所谓逾者？前以士，后以大夫，前以三鼎，而后以五鼎与？」 
曰：「否。谓棺椁衣衾之美也。」 
曰：「非所谓逾也，贫富不同也。」 
乐正子见孟子曰：「克告于君，君为来见也，嬖人有臧仓者沮君，君是以不果来也。」 
曰：「行或使之，止或尼之，行止非人所能也。吾之不遇鲁侯，天也。臧氏之子，焉能使子不遇哉！」 
公孙丑上・第一章
公孙丑问曰：「夫子当路于齐，管仲、晏子之功，可复许乎？」 
孟子曰：「子诚齐人也，知管仲、晏子而已矣！或问乎曾西曰：『吾子与子路孰贤？』曾西蹴然曰：『吾先子之所畏也。』曰：『然则吾子与管仲孰贤？』曾西艴然不悦，曰：『尔何曾比予于管仲！管仲得君如彼其专也，行乎国政如彼其久也，功烈如彼其卑也：尔何曾比予于是！』」 
曰：「管仲，曾西之所不为也，而子为我愿之乎？」 
曰：「管仲以其君霸，晏子以其君显；管仲、晏子犹不足为与？」 
曰：「以齐王由反手也。」 
曰：「若是，则弟子之感滋甚！且以文王之德，百年而后崩，犹未洽于天下。武王、周公继之，然后大行。今言王若易然，则文王不足法与？」 
曰：「文王何可当也！由汤至于武丁，贤圣之君六七作；天下归殷久矣，久则难变也。武丁朝诸侯，有天下，犹运之掌也。纣之去武丁，未久也；其故家遗俗，流风善政，犹有存者；又有微子、微仲、王子比干、箕子、胶鬲，皆贤人也，相与辅相之；故久而后失之也。尺地莫非其有也，一民莫非其臣也。然而文王犹方百里起，是以难也。齐人有言曰：『虽有智慧，不如乘势；虽有基，不如待时。』今时则易然也。夏后、殷、周之盛，地未有过千者也。而齐有其地矣。鸡鸣狗吠相闻，而达乎四境。而齐有其民矣。地不改辟矣，民不改聚矣；行仁政而王，莫之能御也！且王者之不作，未有疏于此时者也；民之憔悴于虐政，未有甚于此时者也。饥者易为食，渴者易为饮。孔子曰：『德之流行，速于置邮而传命。』当今之时，万乘之国，行仁政；民之悦之，犹解倒悬也。故事半古之倍之人，功必倍之；惟此时为然。」 
公孙丑上・第二章 
公孙丑问曰：「夫子加齐之卿相，得行道焉，虽由此霸王不异矣。如此，则动心否乎？」孟子曰：「否。我四十不动心。」曰：「若是，则夫子过孟贲远矣？」曰：「是不难，告子先我不动心。」曰：「不动心有道乎？」曰：「有。北宫黝之养勇也：不肤挠，不目逃；思以一毫挫于人，若挞之于市朝；不受于褐宽博，亦不受于万乘之君；视刺万乘之君，若刺褐夫：无严诸侯；恶声至，必反之。孟施舍之所养勇也，曰：『视不胜犹胜也；量敌而后进，虑胜而后会，是畏三军者也。舍岂能为必胜哉，能无惧而已矣！孟施舍似曾子，北宫黝似子夏；夫二子之勇，未知其孰贤；然而孟施舍守约也。昔者曾子谓子让子襄曰：『子好勇乎？吾尝闻大勇于夫子矣：自反而不缩，虽褐宽博，吾不惴焉。自反而缩，虽千万人吾往矣。」孟施舍之守气，又不如曾子之守约也。」曰：「敢问夫子之动心，与告子之不动心，可得闻与？告子曰：『不得于言，勿求于心；不得于心，勿求于气。』不得于心，勿求于气，可；不得于言，勿求于心，不可。夫志、气之帅也；气、体之充也。夫志至焉，气次焉。故曰：『持其志，无暴其气。』」「既曰：『志至焉，气次焉。』又曰：『持其志，无暴其气』者，何也？」曰：「志壹则动气，气壹则动志也。今有蹶者趋者，是气也，而反动其心。」「敢问夫子恶乎长？」曰：「我知言，我善养吾浩然之气。」「敢问何谓浩然之气？」曰：「难言也。其为气也，至大至刚；以直养而无害，则塞于天地之间。其为气也，配义与道；无是，馁矣。是集义所生者，非义袭而取之也。行有不慊于心，则馁矣。我故曰：『告子未尝知义，』以其外之也。必有事焉而勿正，心勿忘，勿助长也。无若宋人然。宋人有闵其苗之不长而揠之者；芒芒然归，谓其人曰：『今日病矣，予助苗长矣。』其子趋而往视之，苗则槁矣。天下之不助苗长者寡矣。以为无益而舍之者，不耘苗者也。助之长者，揠苗者也。非徒无益，而又害之。」「何谓知言？」曰：「□辞知其所蔽，淫辞知其所陷，邪辞知其所离，遁辞知其所穷。生于其心，害于其政；发于其政，害于其事。圣人复起，必从吾言矣。宰我、子贡善为说辞，冉牛、闵子、颜渊善言德行；孔子兼之，曰：『我于辞命，则不能也。』然则夫子既圣矣乎？」曰：「恶，是何言也！昔者子贡问于孔子曰：『夫子圣矣乎？』孔子曰：『圣则吾不能。我学不厌而教不倦也。』子贡曰：『学不厌，智也，教不倦，仁也。仁且智，夫子既圣矣。』夫圣，孔子不居；是何言也！昔者窃闻之：子夏、子游、子张，皆有圣人之一体；冉牛、闵子、颜渊，则具体而微。敢问所安？」曰：「姑舍是。」曰：「伯夷伊尹何如？」曰：「不同道。非其君不事，非其民不使；治则进，乱则退；伯夷也。何事非君，何使非民；治亦进，乱亦进：伊尹也。可以仕则仕，可以止则止，可以久则久，可以速则速：孔子也。皆古圣人也。吾未能有行焉；乃所愿，则学孔子也。」「伯夷、伊尹于孔子，若是班乎？」曰：「否。自有生民以来，未有孔子也。」曰：「然则有同与？」曰：「有。得百里之地而君之，皆能以朝诸侯有天下。行一不义，杀一不辜，而得天下，皆不为也：是则同。」曰：「敢问其所以异？」曰：「宰我、子夏、有若，智足以知圣人，污不至阿其所好。宰我曰：『以予观于夫子，贤于尧、舜远矣。』子贡曰：『见其礼而知其政，闻其乐而知其德；由百世之后，等百世之王，莫之能违也。自生民以来，未有夫子也。』有若曰：『岂惟民哉！麒麟之于走兽，凤凰之于飞鸟，泰山之于丘垤，河海之于行潦：类也。圣人之于民，亦类也。出于其类。拨乎其萃。自生民以来，未有盛于孔子也。』」 
公孙丑上・第三章 
孟子曰：「以力假仁者霸，霸必有大国。以德行仁者王，王不待大：汤以七十里，文王以百里。以力服人者，非心服也，力不赡也。以德服人者，中心悦而诚服也，如七十子之服孔子也，诗云：『自西自东，自南自北，无思不服。』此之谓也。」 
公孙丑上・第四章 
孟子曰：「仁则荣，不仁则辱。今恶辱而居不仁，是犹恶湿而居下也。如恶之，莫如贵德而尊士。贤者在位，能者在职，国家闲暇。及是时，明其政刑，虽大国必畏之矣。诗云：『迨天之未阴雨、彻彼桑土，绸缪牖户。今此下民，或敢侮予！』孔子曰：『为此诗者，其知道乎！』能治其国家，谁敢侮之！今国家闲暇，及是时，般乐怠敖，是自求祸也。祸福无不自己求之者。诗云：『永言配命。自求多福。』太甲曰：『天作孽，犹可违；自作孽，不可活。』此之谓也。」 
公孙丑上・第五章 
孟子曰：「尊贤使能，俊杰在位，则天下之士，皆悦而愿立于其朝矣。市廛而不征，法而不廛，则天下之商，皆悦而愿藏于其市矣。关，讥而不征，则天下之旅，皆悦而愿出于其路矣。耕者，助而不税，则天下之农，皆悦而愿耕于其野矣。廛，无夫里之布，则天下之民，皆悦而愿为之氓矣。信能行此五者，则邻国之民，仰之若父母矣。率其子弟，攻其父母，自生民以来，未有能济者也。如此，则无敌于天下。无敌于天下者，天吏也。然而不王者，未之有也。」 
公孙丑上・第六章 
孟子曰：「人皆有不忍人之心。先王有不忍人之心，斯有不忍人之政矣。以不忍人之心，行不忍人之政，治天下可运之掌上。所以谓人皆有不忍人之心者：今人作见孺子将入于井，皆有怵惕恻隐之心；非所以内交于孺子之父母也，非所以要誉于乡党朋友也，非恶其声而然也。由是观之，无恻隐之心，非人也；无羞恶之心，非人也；无辞让之心，非人也；无是非之心，非人也。恻隐之心，仁之端也；羞恶之心，义之端也；辞让之心，礼之端也；是非之心，智之端也。人之有是四端也，犹其有四体也。有是四端而自谓不能者，自贼者也；谓其君不能者，贼其君者也。凡有四端于我者，知皆扩而充之矣。若火之始然，泉之始达。苟能充之，足以保四海；苟不充之，不足以事父母。」 
公孙丑上・第七章 
孟子曰：「矢人岂不仁于函人哉！矢人惟恐不伤人，函人惟恐伤人。巫匠亦然。故术不可不慎也。孔子曰：『里仁为美；择不处仁，焉得智！』夫仁，天之尊爵也，人之安宅也，莫之御而不仁，是不智也。不仁不智，无礼无义，人役也。人役而耻为役，由弓人而耻为弓。矢人而耻为矢也。如耻之，莫如为仁。仁者如射：射者正己而后发，发而不中，不怨胜己者，反求诸己而已矣。」 
公孙丑上・第八章 
孟子曰：「子路，人告之以有过，则喜。禹闻善言，则拜。大舜有大焉：善与人同，舍己从人，乐取于人以为善；自耕稼陶渔以至为帝，无非取于人者。取诸人以为善，是与人为善者也。故君子莫大乎与人为善。」 
公孙丑上・第九章 
孟子曰：「伯夷非其君不事，非其友不友，不立于恶人之朝，不与恶人言；立于恶人之朝，与恶人言，如以朝衣朝冠，坐于涂炭。推恶恶之心，思与乡人立，其冠不正，望望然去之，若将焉。是故，诸侯虽有善其辞命而至者，不受也；不受也者，是亦不屑就已。柳下惠不羞污君，不卑小官；进不隐贤，必以其道，遗佚而不怨，厄穷而不悯。故曰：『尔为尔，我为我；虽袒裼裸裎于我侧，尔焉能我哉！』故由由然与之偕而不自失焉。援而止之而止；援而止之而止者，是亦不屑去已。」孟子曰：「伯夷隘，柳下惠不恭，隘与不恭，君子不由也。」 
公孙丑下・第一章 
孟子曰：「天时不如地利，地利不如人和。三里之城，七里之郭，环而攻之而不胜；夫环而攻之，必有德天时者矣；然而不胜者，是天时不如地利也。城非不高也，池非不深也，兵革非不坚利也，米粟非不多也；委而去之，是地利不如人和也。故曰：域民不以封疆之界。固国不以山溪之险，威天下不以兵革之利；得道者多助，失道者寡助；寡助之至，亲戚畔之；多助之至，天下顺之。以天下之所顺，攻亲戚之所畔：故君子有不战，战必胜矣。」公孙丑下・第二章 
孟子将朝王。王使人来曰：「寡人如就见者也有寒疾，不可以风；朝将视朝，不识可使寡人得见乎？」对曰：「不幸而有疾，不能造朝。」明日，出吊于东郭氏。公孙丑曰：「昔者辞以病，今日吊：或者不可乎？」曰：「昔者疾，今日愈：如之何不吊？」王使人问疾，医来。孟仲子对曰：「昔者有王命，有采薪之忧，不能造朝。今病小愈，趋造于朝，我不识能至否乎？」使数人要于路，曰：「请必无归而造于朝。」不得已而之景丑氏宿焉。景子曰：「内则父子，外则君臣，人之大伦也。父子主恩，君臣主敬；丑见王之敬子也，未见所以敬王也。」曰：「恶，是何言也！齐人无以仁义与王言者，岂以仁义为不美也？其心曰：『是何足与言仁义也。』云尔，则不敬莫大乎是。我非尧舜之道，不敢以陈于王前。故齐人莫如我敬王也。」景子曰：「否，非此之谓也。礼曰：『父召无诺，君命召不矣驾。』固将朝也，闻王命而遂不果，宜与夫礼若不相似然。」曰：「岂谓是与？曾子曰：『晋楚之富，不可及也；彼以其富，我以吾仁；彼以其爵，我以吾义；吾何慊乎哉！』夫岂不义而曾子言之，是或一道也。天下有达尊三：爵一，齿一，德一。朝廷莫如爵，乡党莫如齿，辅世长民莫如德。恶得有其一，以慢其二哉！「故将大有为之君，必有不召之臣；欲有谋焉，则就之。其尊德乐道，不如是，不足与有为也。故汤之于依尹，学焉而后臣之；故不劳而王。桓公之于管仲，学焉而后臣之；故不劳而霸。今天下地丑德齐，莫能相尚；无他，好臣所教，而不好臣其所受教。汤之于伊尹，桓公之于管仲，则不敢召。管仲且犹不可召，而况不为管仲者乎！」 
公孙丑下・第三章 
陈臻问曰：「前日于齐，王馈兼金一百而不受；于宋，馈七十镒而受；于薜，馈五十镒而受。前日之不受是，则今日之受非也。今日之受是，则前日之不受非也。夫子必居一于此矣。」 
孟子曰：「皆是也。当在宋也，予将有远行，行者必以赆；辞曰：『馈赆，』予何为不受？当在薜也。予有戒心；辞曰：『闻戒，故为兵馈之。』予何为不受？若于齐，则未有处也；无处而馈之，是货之也；焉有君子而可以货取乎？」 
公孙丑下・第四章 
孟子之平陆，谓其大夫曰：「子之持戟之士，一日而三失伍，则去之否乎？」曰：「不待三。然则子之失伍也亦多矣。凶年饥岁，子之民，老羸转于沟壑，壮者散而之四方者，几千人矣。」曰：「此非距心之所得为也。」曰：「今有受人之牛羊而为之牧之者，则必为之求牧与刍矣。求牧与刍而不得，则反诸其入乎？抑亦立而视其死与？」曰：「此则距心之罪也。」他日，见于王，曰：「王之为都者，臣知五人焉。知其罪者，惟孔距心。」为王诵之。王曰：「此则寡人之罪也。」 
公孙丑下・第五章 
孟子谓蛙曰：「子之辞灵丘而请士师，似也，为其可以言也；今既数月以，未可以言与？」蛙谏于王而不用，致为臣而去。齐人曰：「所以为蛙则善矣；所以自为，则吾不知也。」公都子以告。曰：「吾闻之也：有官守者，不得其职则去；有言责者，不得其言则去。我无官守，我无言责也；则吾进退，岂不绰绰然有馀裕哉！」 
公孙丑下・第六章孟子卿于齐，出吊于滕，王使盖大夫王欢为辅行。王欢朝暮见，反齐滕之路，未尝与之言行事也。公孙丑曰：「齐卿之位，不为小矣；齐滕之路，不为近矣，反之而未尝与言行事，何也？」曰：「夫既或治之，予何言哉？」公孙丑下・第七章孟子自齐葬于鲁，反于齐，止于蠃，充虞请曰：「前日不知虞之不肖；使虞敦匠事。严，虞不敢请；今愿窃有请也，木若以美然。」曰：「古者棺椁无度，中古棺七寸，椁称之；自天子达于庶人；非直为观美也，然后尽于人心。不得，不可以为悦，无财，不可以为悦；得之为有财，古之人皆用之，吾何为独不然？且比化者，无使土亲肤，于人心独无乎？吾闻之也：君子不以天下俭其亲。」 
公孙丑下・第八章 
渖同以其私问曰：「燕可伐与。」孟子曰：「可。子哙不得与人燕，子之不得受燕于子哙；有仕于此，而子悦之，不告于王，而私与之吾子之禄爵；夫士也，亦无王命而私受之于子：则可乎？何以异于是！」齐人伐燕。或问曰：「劝其伐燕，有诸？」曰：「未也。渖同问：『燕可伐与？』吾应之曰：『可。』彼然而伐之也。彼如曰：『孰可以伐之？』则将应之曰：『为天吏则可以伐之。』今有杀人者，或问之曰：『人可杀与？』则将应之曰：『可。』彼如曰：『孰可以杀之？』则将应之曰：『为士师则可以杀之。』今以燕伐燕，何为劝之哉！」 
公孙丑下・第九章 
燕人畔。王曰：「吾甚惭于孟子。」陈贾曰：「王无患焉。王自以为与周公，孰仁且智？」王曰：「恶，是何言也！」曰：「周公使管叔监殷，管叔以殷畔。知而使之，是不仁也；不知而使之，是不智也。仁智，周公未之尽也；而况于王乎？贾请见而解之。」见孟子，问曰：「周公，何人也？」曰：「古圣人也。」曰：「使管叔监殷，管叔以殷畔也：有诸？」曰：「然。」曰：「周公知其将畔而使之与？」曰：「不知也。」「然则圣人且有过与？」曰：「周公弟也，管叔兄也；周公之过，不亦宜乎？且古之君子，过则改之，今之君子，过则顺之。古之君子，其过也，如日月之食，民皆见之；及其更也，民皆仰之。今之君子，岂徒顺之，又从为之辞。」 
公孙丑下・第十章孟子致为臣而归。王就见孟子曰：「前日愿见而不可得，得侍，同朝甚喜。今又弃寡人而归，不识可以继此而得见乎？」对曰：「不敢请耳，固所愿也。」他日，王谓时子曰：「我欲中国而授孟子室，养弟子以万钟，使诸大夫国人皆有所矜式。子盍为我言之。」时子因陈子而以告孟子，陈子以时子之言告孟子。孟子曰：「然。夫时子恶知其不可也？如使予欲富，辞十万而受万，是为欲富乎？「季孙曰：『异哉子叔疑！使己为政，不用则亦已矣，又使其子弟为卿。人亦孰不欲富贵？而独于富贵之中，有私龙断焉。』「古之为市者，以其所有易其所无者，有司者治之耳。有贱丈夫焉，必求龙断而登之，以左右望而罔市利。人皆以为贱，故从而征之，征商自此贱丈夫始矣。」 
公孙丑下・第十一章 
孟子去齐，宿于昼。有欲为王留行者，坐而言；不应，隐几而卧。客不悦曰：「弟子齐宿而后敢言，夫子卧而不听，请勿复敢见矣。」曰：「坐。我明语子。昔者鲁缪公无人乎子思之侧，则不能安子思；泻柳申详，无人乎缪公之侧，则不能安其身。子为长者虑，而不及子思；子绝长者乎？长者绝子乎？」公孙丑下・第十二章孟子去齐，尹士语人曰：「不识王之不可以为汤武，则是不明也；识其不可，然且至，则是干泽也；千里而见王，不遇故去，三宿而后出昼，是何濡滞也！士则兹不悦。」高子以告。曰：「夫尹士恶知予哉！千里而见王，是予所欲也；不遇故去，岂予所欲哉！予不得已也。予三宿而出昼，于予心犹以为速。王庶几改之；王如改诸则必反予。夫出昼而王不予追也，予然后浩然有归志。予虽然，岂舍王哉！王由足用为善；王如用予，则岂徒齐民安，天下之民举安。王庶几改之，予日望之。予岂若是小丈夫然哉！谏于其君而不受，则怒，悻悻然见于其面，去则穷日之力而后宿哉！」尹士闻之曰：「士诚小人也。」 
公孙丑下・第十三章 
孟子去齐。充虞路问曰：「夫子若有不豫色然。前日虞闻诸夫子曰：『君子不怨天，不尤人。』」曰：「彼一时，此一时也。五百年必有王者兴，其间必有名世者。由周而来，七百有馀岁矣。以其数则过矣；以其时考之，则可矣。夫天未欲平治天下也；如欲平治天下，当今之世，舍我其谁也？吾何为不豫哉！」公孙丑下・第十四章孟子去齐，居休。公孙丑问曰：「仕而不受禄，古之道乎？」曰：「非也。于崇吾得见王，退而有去志；不欲变，故不受也。继而有师命，不可以请，久于齐，非我志也。」 
滕文公上・第一章
滕文公为世子，将之楚，过宋而见孟子。孟子道性善，言必称尧、舜。世子自楚反，复见孟子。孟子曰：「世子疑吾言乎？夫道一而已矣！成谓齐景公曰：『彼丈夫也，我丈夫也，吾何畏彼哉！』颜渊曰：『舜何人也，予何人也，有为者亦若是！』公明仪曰：『文王我师也，周公岂欺我哉！』今滕绝长补短，将五十里也，犹可以为善国。书曰：『若药不暝眩，厥疾不瘳。』」 
滕文公上・第二章 
滕定公薨。世子谓然友曰：「昔者孟子尝与我言于宋，于心终不忘。今也不幸至于大故，吾欲使子问于孟子，然后行事。」然友之邹，问于孟子。孟子曰：「不亦善乎！亲丧，固所自尽也。曾子曰：『生，事之以礼；死，葬之以礼，祭之以礼：可谓孝矣。』诸侯之礼，吾未之学也。虽然，吾尝闻之矣：三年之丧，齐疏之服，粥之食，自天子达于庶人，三代共之。」然友反命，定为三年之丧。父兄百官皆不欲，曰：「吾宗国鲁先君莫之行，吾先君亦莫之行也。至于子之身而反之，不可。且志曰：『丧祭从先祖。』曰：『吾有所受之也。』」谓然友曰：「吾他日未尝学问，好驰马试剑。今也父兄百官不我足也，恐其不能尽于大事。子为我问孟子。」然友复之邹，问孟子。孟子曰：「然。不可以他求者也。孔子曰：『君薨，听于宰；粥面深墨，即位而哭；百官有司，莫敢不哀，先之也。上有好者，下必有甚焉者矣。君子之德风也，小人之德草也；草尚之风必偃。』是在世子。」然友反命。世子曰：「然。是诚在我。」五月居庐；未有命戒，百官族人，可谓曰知。及至葬，四方来观之，颜色之戚，哭泣之哀；吊者大悦。 
滕文公上・第三章滕文公问「为国。」孟子曰：「民事不可缓也。诗云：『昼尔于茅，宵尔索；亟其乘屋，其始播百谷。』民之为道也：有恒产者有恒心，无恒产者无恒心；苟无恒心，放辟邪侈，无不为已。及陷乎罪，然后从而刑之，是罔民也；焉有仁人在位，罔民而可为也！是故，贤君必恭俭，礼下，取于民有制。阳虎曰：『为富不仁矣，为仁不富矣。』夏后氏五十而贡，殷人七十而助，周人百亩而彻：其实皆什一也。彻者；彻也，助者，藉也。龙子曰：『治地莫善于助，莫不善于贡。』贡者校数岁之中为常。乐岁粒米狼戾，多取之而不为虐，则寡取之；凶年粪其田而不足，则必取盈焉。为民父母，使民盼盼然，将终岁勤勤，不得以养其父母，又称贷而益之，使老稚转乎沟壑：恶在其为民父母也！夫世禄，滕固行之矣。「诗云：『雨我公田，遂及我私。』惟助为有公田。由此观之，虽周亦助也。设为庠序学校以教之；庠者养也，校者教也，序者射也；夏曰校，殷曰序，周曰庠，学则三代共之：皆所以明人伦也。人伦明于上，小民亲于下。有王者起，必来取法，是为王者师也。诗云：『周虽旧邦，其命维新。』文王之谓也。子力行之，亦以新子之国。」使毕战问「井地。」孟子曰：「子之君，将行仁政；选择而使子，子必勉之。夫仁政必自经界始；经界不正，井地不均，谷禄不平。是故，暴君污吏，必慢其经界。经界既正，分田制禄，可坐而定也。夫滕，壤地褊小：将为君子焉，将为野人焉；无君子莫治野人，无野人莫养君子。请野九一而助，国中什一使自赋。卿以下，必有圭田；圭田五十亩。馀夫二十五亩。死徒无出乡，乡田同井，出入相友，守望相助，疾病相扶持；则百姓亲睦。方里而井，井九百亩；其中为公田，八家皆私百亩，同养公田。公事毕，然后敢治私事；所以别野人也。此其大略也；若夫润泽之，则在君与子矣。」 
滕文公上・第四章有为神农之言者许行，自楚之滕，踵门而告文公曰：「远方之人，闻君行仁政，愿受一廛而为氓。」文公与之处。其徒数十人，皆衣褐，捆屦织席以为食。陈良之徒陈相，与其弟辛，负耒耜而自宋之滕，曰：「闻君行圣人之政，是亦圣人也，愿为圣人氓。」陈相见许行而大悦，尽弃其学而学焉。陈相见孟子，道许行之言曰：「滕君，则诚贤君也。虽然，未闻道也。贤者与民并耕而食，饔飧而治。今也滕有食廪府库，则是厉民而以自养也。恶得贤！」孟子曰：「许子必种粟而后食乎？」曰：「然。」「许子必织布而后衣乎？」曰：「否，许子衣褐。」「许子冠乎？」曰：「冠。」曰：「奚冠？」曰：「冠素。」曰：「自织之与？」曰：「否，以粟易之。」曰：「许子奚为不自织？」曰：「害于耕。」曰：「许子以釜甑爨，以铁耕乎？」曰：「然。」「自为之与？」曰：「否，以粟易之。」「以粟易械器者，不为厉陶冶；陶冶亦以其械器易粟者，岂为厉农夫哉！且许子何不为陶冶，舍皆取诸其宫中而用之；何为纷纷然与百工交易，何许子之不惮烦！」曰：「百工之事，固不可耕且为也。」「然则治天下独可耕且为与？有大人之事，有小人之事。且一人之身，而百工之所为备。如必自为而后用之，是率天下而路也！故曰：或劳心，或劳力；劳心者治人，劳力者治于人；治于人者食人，治人者食于人，天下之通义也。当尧之时，天下犹未平；洪水横流，泛滥于天下；草木畅茂，禽兽繁殖，五谷不登；禽兽逼人，兽蹄鸟迹之道，交于中国。尧独忧之，举舜而敷治焉。舜使益掌火，益烈山泽而焚之，禽兽逃匿。禹疏九河，瀹济、漯，而注诸海；决汝、汉，排淮、泗，而注之江。然后中国可得而食也。当是时也，禹八年于外，三过其门而不入；虽欲耕，得乎？后稷教民稼穑，树艺五谷，五谷熟而民人育。人之有道也；饱食暖衣，逸居而无教，则近于禽兽；圣人有忧之，使契为司徒，教以人伦：父子有亲，君臣有义，夫妇有别，长幼有序，朋友有信。放勋曰：『劳之来之，匡之直之，辅之翼之，使自得之，又从而振德之。』圣人之忧民如此，而暇耕乎？尧以不得舜为己忧，舜以不得禹、皋陶为己忧。夫以百亩之不易为己忧者，农夫也。分人以财谓之惠，教人以善，谓之忠，为天下得人者谓之仁。是故，以天下与人易，为天下得人难。孔子曰：『大哉尧之为君，惟天为大，惟尧则之，荡荡乎民无能名焉。君哉舜也，巍巍乎有天下而不与焉。』尧、舜之治天下，岂无所用其心哉，亦不用于耕耳。吾闻用夏变夷者，未闻变于夷者也。陈良、楚产也；悦周公、仲尼之道，北学于中国；北方之学者，未能或之先也：彼所谓豪杰之士也。子之兄弟，事之数十年；师死，而遂位倍之。昔者孔子没，三年之外，门人治任将归：入揖于子贡，相向而哭，皆失声，然后归。子贡反，筑室于场；独居三年，然后归。他日，子夏、子张、子游，以有若似圣人，欲以所事孔子事之，强曾子。曾子曰：『不可。江、汉以濯之，秋阳以暴之，乎不可尚已！』「今也南蛮舌之人，非先王之道；子倍子之师而学之，亦异于曾子矣。吾闻出于幽谷，迁于乔木者；未闻下乔木而入于幽谷者。鲁颂曰：『戎狄是膺，荆、舒是惩。』周公方且膺之；子是之学，亦为不善变矣。」「从许子之道，则市贾不贰，国中无伪；虽使五尺之童适市莫之或欺；布帛长短同，则贾相若；麻缕丝絮轻重同，则贾相若；五谷多寡同，则贾相若；屦大小同，则贾相若。」曰：「夫物之不齐，物之情也。或相倍蓰，或相什伯，或相千万。子比而同之。是乱天下也。巨屦小屦同贾，人岂为之哉！从许子之道，相率而为伪者也，恶能治国家。」 
滕文公上・第五章 
墨者夷之，因徐辟而求见孟子。孟子曰：「吾固愿见，今吾尚病；病愈，我且往见，夷子不来。」他日，又求见孟子。孟子曰：「吾今则可以见矣。不直，则道不见，我且直之。吾闻夷子墨者；墨之治丧也，以薄为其道也；夷子思以易天下，岂以为非是而不贵也？然而夷子葬其亲厚，则是以所贱事亲也！」徐子以告夷子。夷子曰：「儒者之道，古之人若保赤子，此言何谓也？之则以为爱无差等，施由亲始。」徐子以告孟子，孟子曰：「夫夷子信以为人之亲其兄之子，为若亲其邻之赤子乎？彼有取尔也。赤子匍匐将入井，非赤子之罪也。且天之生物也，使之一本；而夷子二本故也。盖上世尝有不葬其亲者：其亲死，则举而委之于壑。他日过之，狐狸食之，蝇蚋姑嘬之。其颡有，睨而不视。夫也，非为人，中心达于面目。盖归，反而掩之。掩之诚是也，则孝子仁人之掩其亲，亦必有道矣。」徐子以告夷子。夷子怃然为间，曰：「命之矣！」 
滕文公下・第一章 
陈代曰：「不见诸侯，宜若小然。今一见之，大则以王，小则以霸。且志曰：『枉尺而直寻，』宜若可为也。」孟子曰：「昔齐景公田，招虞人以旌，不至，将杀之。『志士不忘在沟壑，勇士不忘丧其元。』孔子奚取焉？取非其招不往也。如不待其招而往，何哉！且夫枉尺而直寻者，以利言也。如以利，则枉寻直尺而利，亦可为与？昔者赵简子，使王良与嬖奚乘，终日而不获一禽。嬖奚反命曰：『天下之贱工也。』或以告王良。良曰：『请复之。』强而后可。一朝而获十禽。嬖奚反命曰：『天下之良工也。』简子曰：『我使掌与女乘。』谓王良，良不可，曰：『吾为之范我驰驱，终日不获一；为之诡遇，一朝而获十。诗云：「不失其驰，舍矢如破。」我不贯与小人乘，请辞。』御者且羞与射者比；比而得禽兽，虽若丘陵，弗为也。如枉道而从彼，何也！且子过矣：枉己者未有能直人者也。」 
滕文公下・第二章 
景春曰：「公孙衍、张仪，岂不诚大丈夫哉！一怒而诸侯惧，安居而天下熄。」孟子曰：「是焉得为大丈夫乎！子未学礼乎？丈夫之冠也，父命之；女子之嫁也，母命之。往送之门，戒之曰：『往之女家，必敬必戒，无违夫子。』以顺为正者，妾妇之道也。居天下之广居，立天下之正位，行天下之大道；得志与民由之，不得志独行其道；富贵不能淫，贫贱不能移，威武不能屈：此之谓大丈夫。」 
滕文公下・第三章 
周霄问曰：「古之君子仕乎？」孟子曰：「仕。传曰：『孔子三月无君则皇皇如也。出疆必载质。』公明仪曰：『古之人三月无君则吊。』三月无君则吊，不以急乎？」曰：「士之失位也，犹诸侯之失国家也，礼曰：『诸侯耕助以供粢盛，夫人蚕缫以为衣服。』牺牲不成，粢盛不洁，衣服不备，不敢以祭。『惟士无田，则亦不祭。』牲杀、器血、衣服不备，不敢以祭，则不敢以宴；亦不足吊乎？」「出疆必载质，何也？」曰：「士之仕也，犹农夫之耕也；农夫岂为出疆舍其耒耜哉！」曰：「晋国亦仕国也，未尝闻仕如此其急；仕如此其急也，君子之难仕，何也？」曰：「丈夫生而愿为之有室，女子生而愿为之有家；父母之心，人皆有之；不待父母之命，媒妁之言，钻穴隙相窥，逾墙相从，则父母国人皆贱之。古之人未尝不欲仕也，又恶不由其道；不由其道而往者，与钻穴隙之类也。」 
滕文公下・第四章 
彭更问曰：「后车数十承，从者数百人，以传食于诸侯，不以泰乎？」孟子曰：「非其道，则一箪食不可受于人；如其道，则舜受尧之天下，不以为泰子以为泰乎？」曰：「否，士无事而食，不可也。」曰：「子不通功易事，以弭补不足，则农有馀粟，女有馀布；子如通之，则梓匠轮舆，皆得食于子。于此有人焉：入则孝，出则悌；守先王之道，以待后之学者；而不得食于子。子何尊梓匠轮舆而轻仁义者哉！」曰：「梓匠轮舆，其志将以求食也。君子之为道也，其志亦将以求食与？」曰：「子何以其志为哉！其有功于子，可食而食之矣。且子食志乎？食功乎？」曰：「食志。」曰：「有人于此，毁瓦画墁，其志将以求食也，则子食之乎？」曰：「否。」曰：「然则子非食志也，食功也。」 
滕文公下・第五章 
万章问曰：「宋，小国也，今将行王政；齐、楚恶而伐之，则如之何？」孟子曰：「汤居亳，与葛为邻。葛伯放而不祀，汤使人问之曰：『何为不祀？』曰：『无以供牺牲也。』汤使遗之牛羊，葛伯食之，又不以祀。汤又使人问之曰：『何为不祀？』曰：『无以供粢盛也。』汤使亳众往为之耕，老弱馈食；葛伯率其民要其有酒食黍稻者夺之，不授者杀之；有童子以黍肉饷。杀而夺之。书曰：『葛伯仇饷。』此之谓也。为其杀是童子而征之；四海之内，皆曰：『非富天下也，为匹夫匹妇复雠也。』汤始征，自葛载；十一征而无敌于天下。东面而征，四夷怨，南面而征，北狄怨，曰：『奚为后我？』民之望之，若大早之望雨也；归市者弗止，芸者不变；诛其君，吊其民，如时雨降，民大悦。书曰：『□我后，后来其无罚。』『有攸不为臣，东征，绥厥士女，匪厥玄黄，绍我周王见休，惟臣附于大邑周。』其君子实玄黄于匪以迎其君子，其小人箪食壶浆以迎其小人。救民于水火之中，取其残而已矣。太誓曰：『我武惟扬，侵于之疆，则取于残，杀伐用张，于汤有光。』不行王政云尔，苟行王政，四海之内，皆举首而望之，欲以为君；齐、楚虽大，何畏焉。」 
滕文公下・第六章 
孟子谓戴不胜曰：「子欲子之王之善与？我明告子。有楚大夫于此，欲其子之齐语也；则使齐人传诸？使楚人传诸？」曰：「使齐人传之！」曰：「一齐人传之，众楚人咻之；虽日挞而求其齐也，不可得矣。引而置之庄岳之间，数年；虽日挞而求其楚，亦不可得矣。子谓薛居州，善士也，使之居于王所。在于王所者，长幼卑尊，皆薛居州也，王谁与为不善？在王所者，长幼卑尊，皆非薛居州也，王谁与为善？一薛居州，独如宋王何？」 
滕文公下・第七章 
公孙丑问曰：「不见诸侯，何义？」孟子曰：「古者不为臣不见。段干木逾垣而辟之，泄柳闭门而不内，是街已甚；迫，斯可以见矣。阳货欲见孔子而恶无礼；大夫有赐于士，不得受于其家，则往拜其门；阳货孔子之亡也，而馈孔子蒸豚；孔子亦其亡也，而往拜之；当是时，阳货先，岂得不见！曾子曰：『胁肩谄笑，病于夏畦。』子路曰：『未同而言，观其色赧赧然，非由之所之也。』由是观之，则君子之所养，可之已矣。」 
滕文公下・第八章 
戴盈之曰：「什一，去关市之征，今兹未能；请轻之，以待来年然后已，何如？」孟子曰：「今有人日攘其邻之鸡者，或告之曰：『是非君子之道。』曰：『请损之，月攘一鸡，以待来年然后已。』如知其非义，斯速已矣，何待来年！」 
滕文公下・第九章 
公都子曰：「外人皆称夫子好辩，敢问何也？」孟子曰：「予岂好辩哉？予不得已也。天下之生久矣；一治一乱。当尧之时，水逆行，泛滥于中国；蛇龙居之，民无所定；下者为巢，上者为营窟。书曰：『洚水警馀。』洚水者，洪水也。使禹治之。禹掘地而注之海，驱蛇龙而放之菹；水由地中行，江、淮、河、汉是也。险阻既远，鸟兽之害人者消；然后人得平土而居之。尧、舜既没，圣人之道衰，暴君代作；坏宫室以为污池，民无所安息；弃田以为园囿，使民不得衣食；邪说暴行又作；园囿污池，沛泽多而禽兽至。及纣之身，天下又大乱。周公相武王，诛纣伐奄；三年讨其君，驱飞廉于海隅而戮之；灭国者五十，区虎豹犀像而远之：天下大悦。书曰：『丕显哉文王谟，丕承哉武王烈；佑启我后人，咸以正无缺。』世衰道微，邪说暴行有作；臣弑其君者有之，子弑其父者有之。孔子惧，作春秋，春秋，天子之事也。是故，孔子曰：『知我者其惟春秋乎！罪我者其惟春秋乎！』圣王不作，诸侯放恣。处士横议，杨朱、墨翟之言盈天下；天下之言，不归杨则归墨。杨氏为我，是无君也；墨氏兼爱，是无父也；无父无君，是禽兽也。公明仪曰：『庖有肥肉，厩有肥马；民有饥色，野有饿莩：此率兽而食人也。』杨、墨之道不息，孔子之道不着：是邪说诬民，充塞仁义也。仁义充塞，则率兽食人，人将相食。吾为此惧。闲先圣之道，距杨、墨；放淫辞，邪说者不得作。作于其心，害于其事；作于其事，害于其政。圣人复起，不易吾言矣。昔者禹抑洪水，而天下平；周公兼夷狄，驱猛兽，而百姓宁；孔子成春秋，而乱臣贼子惧。诗云：『戌狄是膺，荆、舒是惩，则莫我敢承。』无父无君，是周公所膺也。我亦欲正人心，息邪说，距行，放淫辞，以承三圣者。岂好辩哉！予不得已也。能言距杨、墨者，圣人之徒也。」 
滕文公下・第十章 
匡章曰：「陈仲子，岂不诚廉士哉！居于陵、三日不食，耳无闻，目无见也；井上有李，螬食实者过半矣，匍匐往将食之，三咽，然后耳有闻，目有见。」孟子曰：「于齐国之士，吾必以仲子为巨擘焉。虽然，仲子恶能廉；充仲子之操，则蚓而后可者也。夫蚓，上食槁壤，下饮黄泉。仲子所居之室，伯夷之所树与？抑亦盗跖之所树与？所食之粟，伯夷之所树与？抑亦盗跖之所树与？是未可知也。」曰：「是何伤哉！彼身织屦，妻皮，以易之也。」曰：「仲子，齐之世家也。兄载，盖禄万锺，以兄之禄为不义之禄而不食也，以兄之室为不义之室而不居也；辟兄离母，处于于陵。他日归，则有馈其兄生鹅者。己频蹙曰：『恶用是者为哉！』他日，其母杀是鹅也，与之食之，其兄自外至，曰：『是之肉也！』出而哇之。「以母则不食。以妻则食之，以兄之室则弗居，以于陵则居之：是尚为能充其类也乎？若仲子者，蚓而后充其操者也！」 
离娄上・第一章 
孟子曰：「离娄之明，公输子之巧，不以规榘，不能成方圆；师旷之聪，不以六律，不能正五音；尧、舜之道，不以仁政，不能平治天下。今有仁心仁闻，而民不被其泽，不可法于后世者，不行先王之道也。故曰：徒善不足以为政。徒法不能以自行。诗云：『不愆不忘，率由旧章。』遵先王之法而过者，未之有也。圣人既竭目力焉，继之以规榘准绳；以为方员平直，不可胜用也。既竭耳力焉，继之以六律，正五音，不可胜用也。既竭心思焉，继之以不忍人之政；而仁覆天下矣。故曰：为高必因丘陵，为下必因川泽。为政不因先王之道，可谓智乎？是以惟仁者，宜在高位，不仁而在高位，是播其恶于众也。上无道揆也，下无法守也；朝不信道，工不信度；君子犯义，小人犯刑：国之所存者，幸也。故曰：城郭不完，兵甲不多，非国之灾也；田野不辟，货财不聚，非国之害也；上无礼，下无学，贼民兴，丧无日矣。诗云：『天之方蹶，无然泄泄。』泄泄、犹沓沓也。事君无义，进退无礼，言则非先王之道者，犹沓沓也。故曰：青难于君谓之恭，陈善闭邪谓之敬，吾君不能谓之贼。」 
离娄上・第二章 
孟子曰：「规榘，方员之至也；圣人，人伦之至也。欲为君尽君道，欲为臣尽臣道：二者皆法尧、舜而已矣。不以舜之所以事尧事君，不敬其君者也，不以尧之所以治民治民，贼其民者也。孔子曰：『道二：仁与不仁而已矣。』暴其民甚，则身弑国亡；不甚，则身危国削。名之曰『幽厉，』虽孝子慈孙，百世不能改也。诗云：『殷鉴不远，在夏后之世。』此之谓也。」 
离娄上・第三章 
孟子曰：「三代之得天下也以仁，其失天下也以不仁。国之所以废兴存亡者亦然。天子不仁，不保四海；诸侯不仁，不保社稷；卿大夫不仁，不保完庙；士庶人不仁，不保四体。今恶死亡而乐不仁，是犹恶醉而强酒。」 
离娄上・第四章 
孟子曰：「爱人不亲反其仁，治人不治反其智，礼人不答反其敬。行有不得者，皆反求诸己；其身正，而天下归之。诗云：『永言配命，自求多福。』」 
离娄上・第五章 
孟子曰：「人有恒言，皆曰：『天下国家。』天下之本在国，国之本在家，家之本在身。」 
离娄上・第六章 
孟子曰：「为政不难，不得罪于巨室；巨室之所慕，一国慕之；一国之所慕，天下慕之。故沛然德教溢乎四海。」 
离娄上・第七章 
孟子曰：「天下有道，小德役大德，小贤役大贤；天下无道，小役大，弱役强。斯二者天也，顺天者存，逆天者亡。齐景公曰：『既不能令，又不受命，是绝物也。』涕出而女于吴。今也小国师大国，而耻受命焉；是犹弟子而耻受命于先师也。如耻之，莫若师文王；师文王，大国五年，小国七年，必为政于天下矣。诗云：『商之孙子，其丽不亿；上帝既命，侯于周服；侯服于周，天命靡常；殷士肤敏，裸将于京。』孔子曰：『仁不可为众也。』夫国君好仁，天下无敌。今也欲无敌于天下而不以仁。是犹执热而不以濯也。诗云：『谁能执热，逝不以濯。』」 
离娄上・第八章 
孟子曰：「不仁者可与言哉？安其危而利其，乐其所以亡者。不仁而可与言，则何亡国败家之有！有孺子歌曰：『沧浪之水清兮，可以濯我缨；沧浪之水浊兮，可以濯我足。』孔子曰：『小子听之：清斯濯缨；浊斯濯足矣。自取之也。』夫人必自侮，然后人侮之；家必自毁，而后人毁之；国必自伐，而后人伐之。太甲曰：『天作孽，犹可违；自作孽，不可活。』此之谓也。」 
离娄上・第九章 
孟子曰：「桀、纣之失天下也，失其民也，失其民者，失其心也。得天下有道：得其民，斯得天下矣。得其民有道：得其心，斯得民矣。得其心有道：所欲与之聚之，所恶勿施尔也。民之归仁也，犹水之就下，兽之走圹也。故为渊驱鱼者，獭也，为丛驱爵者，也；为汤、武驱民者，桀与纣也。今天下之君有好仁者，则诸侯皆为之驱矣。虽欲无王，不可得已。今之欲王者，犹七年之病求三年之艾也。苟为不畜，终身不得；苟不志于仁，终身忧辱，以陷于死亡。诗云：『其何能淑？载胥及溺。』此之谓也。」 
离娄上・第十章 
孟子曰：「自暴者不可与有言也，自弃者不可与有为也。言非礼义，谓之自暴也；吾身不能居仁由义，谓之自弃也。仁，人之安宅也；义，人之正路也。旷安宅而弗居，舍正路而不由：哀哉！」 
离娄上・第十一章 
孟子曰：「道在尔而求诸远，事在易而求诸难。人人亲其亲，长其长，而天下平。」 
离娄上・第十二章 
孟子曰：「居下位而不获于上，民不可得而治也。获于上有道：不信于友，弗获于上矣。信于友有道：事亲弗悦，弗信于友矣。悦亲有道：反身不诚，不悦于亲矣。诚身有道：不明乎善，不诚其身矣。是故，诚者，天之道也；思诚者，人之道也。至诚而不动者，未之有也；不诚，未有能动者也。」 
离娄上・第十三章 
孟子曰：「伯夷辟纣，居北海之滨，闻文王作兴，曰：『盍归乎来！吾闻西伯善养老者。』太公辟纣，居东海之滨；闻文王作兴，曰：『盍归乎来！吾闻西伯善养老者。』二老者，天下之大老也，而归之：是天下之父归之也；天下之父归之，其子焉往？诸侯有行文王之政者，七年之内，必为政于天下矣。」 
离娄上・第十四章 
孟子曰：「求也为李氏宰，无能改于其德，而赋粟倍他日。孔子曰：『求，非我徒也，小子鸣鼓而攻之，可也。』由此观之，君不行仁政而富之，皆弃于孔子者也。况于为之强战！争地以战，杀人盈野；争城以战，杀人盈城：此所谓率土地而食人肉，罪不容于死！故善战者服上刑，连诸侯者次之，辟草莱任土地者次之。」 
离娄上・第十五章 
孟子曰：「存乎人者，莫良于眸子。眸子不能掩其恶。胸中正，则眸子了焉；胸中不正，则眸子了焉。听其言也，观其眸子：人焉哉！」 
离娄上・第十六章 
孟子曰：「恭者不侮人，俭者不夺人。侮夺人之君，惟恐不顺焉，恶得为恭俭！恭俭岂可以声音笑貌为哉！」 
离娄上・第十七章 
淳于髡曰：「男女授受不亲，礼与？」孟子曰：「礼也。」曰：「嫂溺则援之以手乎？」曰：「嫂溺不援，是豺狼也。男女授受不亲，礼也；嫂溺援之以手者，权也。」曰：「今天下溺矣，夫子之不援，何也？」曰：「天下溺，援之以道，嫂溺，援之以手子欲手援天下乎？」 
离娄上・第十八章 
公孙丑曰：「君子之不教子，何也？」孟子曰：「势不行也。教者必以正；以正不行，继之以怒，继之以怒，则反夷矣。『夫子教我以正，夫子未出于正也。』则是父子相夷也；父子相夷，则恶矣。古者易子而教之。父子之间不责善，责善则离，离则不祥莫大焉。」 
离娄上・第十九章 
孟子曰：「事孰为大？事亲为大。守孰为大？守身为大。不失其身而能事其亲者，吾闻之矣。失其身而能事其亲者，吾未之闻也。孰不为事？事亲，事之本也。孰不为守？守身，守之本也。曾子养曾皙，必有酒肉；将彻，必请所与；问『有馀？』必曰『有。』曾皙死，曾元养曾子，必有酒肉；将彻，必请所与；问『有馀？』曰：『亡矣。』将以复进也。此所谓养口体者也。若曾子，则可谓养志也。事亲若曾子者，可也。」 
离娄上・第二十章 
孟子曰：「人不足与适也，政不足间也。惟大人为能格君心之非；君仁莫不仁，君义莫不义，君正莫不正；一正君而国定矣。」 
离娄上・第二十一章 
孟子曰：「有不虞之誉，有求全之毁。」 
离娄上・第二十二章 
孟子曰：「人之易其言也，无青耳矣。」 
离娄上・第二十三章 
孟子曰：「人之患，在好为人师。」 
离娄上・第二十四章 
乐正子从于子敖之齐。乐正子见孟子。孟子曰：「子亦来见我乎？」曰：「先生何为出此言也？」曰：「子来几日矣？」曰：「昔者。」曰：「昔者则我出此言也，不亦宜乎？」曰：「舍馆未定。」曰：「子闻之也舍馆定，然后求见长者乎？」曰：「克有罪。」 
离娄上・第二十五章孟子谓乐正子曰：「子之从于子敖来，徒哺啜也。我不意子学古之道，而以哺啜也。」 
离娄上・第二十六章孟子曰：「不孝有三，无后为大。舜不告而娶，为无后也。君子以为犹告也。」 
离娄上・第二十七章 
孟子曰：「仁之实，事亲是也。义之实，从兄是也。智之实，知斯二者弗去是也。礼之实，节文斯二者是也。乐斯二者，乐则生矣；生则恶可已也；恶可已，则不知足之蹈之，手之舞之。」 
离娄上・第二十八章 
孟子曰：「天下大悦而将归己，视天下悦而归己，犹草芥也，惟舜为然。不得乎亲，不可以为人；不顺乎亲，不可以为子。舜尽事亲之道，而瞽瞍豫瞽瞍豫；瞽瞍豫而天下化，瞽瞍豫而天下之为父子者定：此之谓大孝。」 
离娄下・第一章 
孟子曰：「舜生于诸冯，迁于负夏，卒于鸣条；东夷之人也。文王生于岐周，卒于毕郢，西夷之人也。地之相去也，千有馀里；世之相后也，千有馀岁：得志行乎中国，若合符节。先圣后圣，其揆一也。」 
离娄下・第二章 
子产听郑国之政；以其乘舆济人于溱、洧。孟子曰：「惠而不知为政。岁十一月徒杠成，十二月舆梁成，民未病涉也。君子平其政；行辟人可也，焉得人人而济之。故为政者，每人而悦之，日亦不足矣。」 
离娄下・第三章 
孟子告齐宣王曰：「君之视臣如手足，则臣视君如腹心；君之视臣如犬马，则臣视君如国人；君之视臣如土芥，则臣视君如寇雠。」王曰：「礼为旧君有腹，何如斯可为服矣？」曰：「谏行言听，膏泽下于民；有故而去，则君使人导之出疆，又先于其所往；去三年不反，然后收其田里：此之位三有礼焉；如此则为之服矣。今也为臣，谏则不行，言则不听，膏泽不下于民；有故而去，则君搏执之，又极之于其所往；去之日，遂收其田里：此之谓寇雠，寇雠何服之有！」 
离娄下・第四章 
孟子曰：「无罪而杀士，则大夫可以去；无罪而戮民，则士可以徒。」 
离娄下・第五章 
孟子曰：「君仁莫不仁，君义莫不义。」 
离娄下・第六章 
孟子曰：「非礼之礼，非义之义：大人弗为。」 
离娄下・第七章 
孟子曰：「中也养不中，才也养不才：故人乐有贤父兄也。如中也弃不中，才也弃不才；则贤不肖之相去，其间不能以寸。」 
离娄下・第八章 
孟子曰：「人有不为也，而后可以有为。」 
离娄下・第九章 
孟子曰：「言人之不善，当如后患何！」 
离娄下・第十章 
孟子曰：「仲尼不为已甚者。」 
离娄下・第十一章 
孟子曰：「大人者，言不必信，行不必果；惟义所在。」 
离娄下・第十二章 
孟子曰：「大人者，不先其赤子之心者也。」 
离娄下・第十三章 
孟子曰：「养生者不足以当大事，惟送死可以当大事。」 
离娄下・第十四章 
孟子曰：「君子深造之以道，欲其自得之也；自得之，则居之安；居之安，则资之深：资之深，则取之左右逢其原；故君子欲其自得之也。」 
离娄下・第十五章 
孟子曰：「博学而详说之，将以反说约也。」 
离娄下・第十六章 
孟子曰：「以善服人者，未有能服人者也。以善养人，然后能服天下，天下不心服而王者，未之有也。」 
离娄下・第十七章 
孟子曰：「言无实不祥；不祥之实，蔽贤者当之。」 
离娄下・第十八章 
徐子曰：「仲尼亟称于水曰：『水哉水哉，』何取于水也？」孟子曰：「原泉混混，不舍昼夜；盈科而后进，放乎四海：有本者如是，是之取尔。苟为无本；七八月之间雨集，沟浍皆盈其涸也，可立而待也！故声闻过情，君子耻之。」 
离娄下・第十九章 
孟子曰：「人之所以异于禽兽者几希；庶民去之，君子存之。「舜明于庶物，察于人伦，由仁义行，非行仁义也。」 
离娄下・第二十章 
孟子曰：「禹恶旨酒，而好善言。汤执中，立贤无方。文王视民如伤，望道而未之见。武王不泄迩，不忘远。周公思兼三王以施四事；其有不合者，仰而思之，夜以继日；幸而得之，坐以待旦。」 
离娄下・第二十一章 
孟子曰：「王者之迹熄而诗亡，诗亡，然后春秋作。晋之乘，楚之杌，鲁之春秋，一也。其事则齐桓、晋文，其文则史。孔子曰：『其义则丘窃取之矣。』」 
离娄下・第二十二章 
孟子曰：「君子之泽，五世而斩；小人之泽，五世而斩。予未得为孔子徒也，予私淑诸人也。」 
离娄下・第二十三章 
孟子曰：「可以取，可以无取；取伤廉。可以与，可以无与；与伤惠。可以死，可以无死；死伤勇。」 
离娄下・第二十四章 
逢蒙学射于羿，尽羿之道；思天下惟羿为愈己，于是杀羿。孟子曰：「是亦羿有罪焉。」公明仪曰：『宜若无罪焉。』曰：「薄乎云尔，恶得无罪！郑人使子濯孺子侵卫，卫使庾公之斯追之。子濯孺子曰：『今日我疾作，不可以执弓，吾死矣夫！』问其仆曰：『追我者谁也？』其仆曰：『庾公之斯也。』曰：『吾生矣！』其仆曰：『庾公之斯，卫之善射者也。夫子曰：「吾生。」何谓也？』曰：『庾公之斯学射于尹公之他，尹公之他学射于我。夫尹公之他，端人也，其取友必端矣。』庾公之斯至，曰：『夫子何为不执弓？』曰：『今日我疾作，不可以执弓。』曰：『小人学射于尹公之他，尹公之他学射于夫子。我不忍以夫子之道，反害夫子。虽然，今日之事，君事也，我不敢废。』抽矢扣轮，去其金，发乘矢而后反。」 
离娄下・第二十五章 
孟子曰：「西子蒙不洁，则人皆掩鼻而过之。虽有恶人，齐戒沐浴，则可以祀上帝。」 
离娄下・第二十六章 
孟子曰：「天下之言性也，则故而已矣；故者，以利为本。所恶于智者，为其凿也。如智者若禹之行水也，则无恶于智矣，禹之行水也，行其所无事也。如智者亦行其所无事，则智亦大矣。天之高也，星辰之远也，苟求其故，千岁之日至，可坐而致也。」 
离娄下・第二十七章 
公行子有子之丧，右师往吊。入门，有进而与右师言者，有就右师之位而与右师言者。孟子不与右师言。右师不悦，曰：「诸君子皆与欢言，孟子独不与欢言，是简欢也。」孟子闻之，曰：「礼，朝廷不历位而相与言，不逾阶而相揖也。我欲行礼，子敖以我为简，不亦异乎！」 
离娄下・第二十八章 
孟子曰：「君子所以异于人者，以其存心也。君子以仁存心，以礼存心。仁者爱人，有礼者敬人。爱人者，人恒爱之；敬人，人恒敬之。有人于此，其待我以横逆则君子必自反也：我必不仁也，必无礼也；此物奚宜至哉！其自反而仁矣，自反而有礼矣，其横逆由是也；君子必自反也：我必不忠。自反而忠矣，其横逆由是也；君子曰：『此亦妄人也已矣！如此则与禽兽奚择哉！于禽兽又何难焉！』是故，君子有终身之忧，无一朝之患也。乃若所忧则有之。舜，人也，我亦人也；舜为法于天下可传于后世，我由未免为乡人也：是则可忧也。忧之如何？如舜而已矣！若夫君子所患，则亡矣。非仁无为也，非礼无行也。如有一朝之患。则君子不患矣。」 
离娄下・第二十九章 
禹、稷当平世，三过其门而不入：孔子贤之。颜子当乱世，居于陋巷，一箪食，一瓢饮；人不堪其忧，颜子不改乐：孔子贤之。孟子曰：「禹、稷、颜回同道。禹思天下有溺者，由己溺之也；稷思天下有饥者，由己饥之也；是以如是其急也。禹、稷、颜子，易地则皆然。今有同室之人斗者，救之，虽被发缨冠而救之，可也。乡邻有斗者，被发缨冠而往救之，则惑也，虽闭户可也。」 
离娄下・第三十章 
公都子曰：「匡章，通国皆称不孝焉；夫子与之游，又从而礼貌之：敢问何也？」孟子曰：「世俗所谓不孝者五：惰其四支，不顾父母之养，一不孝也；博弈好饮酒，不顾父母之养，二不孝也；好货财，私妻子，不顾父母之养，三不孝也。从耳目之欲，以为父母戮，四不孝也；好勇U+9B2C狼，以危父母，五不孝也。章子有一于是乎？夫章子，子父青善而不相遇也。责善，朋友之道也；父子青善，贼恩之大者。夫章子，岂不欲有夫妻子母之属哉！为得罪于父，不得近；出妻屏子，终身不养焉。其设心，以为不若是，是则罪之大者。是则章子已矣！」 
离娄下・第三十一章 
曾子居武城，有越寇。或曰：「寇至，盍去诸？」曰：「无寓人于我室，毁伤其薪木。」寇退，则曰：「修我墙屋，我将反。」寇退，曾子反。左右曰：「待先生如此其忠且敬也！寇至则先去以为民望，寇退则反：殆于不可！」渖犹行曰：「是非汝所知也！昔渖犹有负刍之祸，从先生者七十人，未有与焉。」子思居于卫，有齐寇。或曰：「寇至，盍去诸？」子思曰：「如去，君谁与守。」孟子曰：「曾子、子思同道。曾子，师也，父兄也；子思，臣也，微也。曾子、子思，易地则皆然。」 
离娄下・第三十二章 
储子曰：「王使人夫子，果有以异于人乎？」孟子曰：「何以异于人哉？尧舜与人同耳。」 
离娄下・第三十三章 
「齐人有一妻一妾而处室者。其良人出，则必餍酒肉而后反。其妻问所与饮食者，则尽富贵也。其妻告其妾曰：『良人出，则必餍酒肉而后反，问其与饮食者，尽富贵也。而未尝有显者来。吾将良人之所之也。』蚤起，施从良人之所之，遍国中无与立谈者，卒之东郭间之祭者，乞其馀，不足，又顾而之他：此其为餍足之道也。其妻归，告其妾曰：『良人者，所仰望而终身也。今若此！』与其妾讪其良人，而相泣于中庭。而良人未之知也，施施从外来，骄其妻妾。由君子观之，则人之所以求富贵利达者，其妻妾不羞也而不相泣者，几希矣！」 
万章上・第一章 
万章问曰：「舜往于田，号泣天。何为其号也？」孟子曰：「怨慕也。」万章曰：「父母爱之，喜而不忘；父母恶之，劳而不怨。然则舜怨乎？」曰：「长息问于公明高曰：『舜往于田，则吾既得闻命矣。号泣于天于父母，则吾不知也。』公明高曰：『是非尔所知也。』夫公明高以孝子之心为不若是恝；我竭力耕田，共为子职而已矣；父母之不我爱，于我何哉！帝使其子九男二女，百官牛羊仓廪备，以事舜于畎亩之中；天下之士多就之者，帝将胥天下而迁之焉；为不顺于父母，如穷人无所归。天下之士悦之，人之所欲也。而不足以解忧；好色，人之所欲，妻帝之二女，而不足以解忧；富，人之所欲，富有天下，而不足以解忧。贵，人之所欲，贵为天子，而不足以解忧。人悦之、好色、富贵，无足以解忧者；惟顺于父母，可以解忧。人少则慕父母，知好色则慕少艾，有妻子则慕妻子，仕则慕君，不得于君则热中。大孝终身慕父母；五十而慕者，予于大舜见之矣。」 
万章上・第二章 
万章问曰：「诗云：『娶妻如之何？必告父母。』信斯言也，宜莫如舜；舜之不告而娶，何也？」孟子曰：「告则不得娶，男女居室，人之大伦也。如告，则废人之大伦，以怼父母；是以不告也。」万章曰：「舜之不告而娶，则吾既得闻命矣。帝之妻舜而不告，何也？」曰：「帝亦知告焉则不得妻也。」万章曰：「父母使舜完廪，捐阶，瞽瞍焚廪；使浚井，出，从而之。象曰：『谟盖都君，咸我绩；牛羊父母，仓廪父母，干戈朕，琴朕，朕；二嫂使治朕栖。』象往入舜宫，舜在床琴，象曰：『郁陶，思君尔！』忸怩；舜曰：『惟兹臣庶，汝其于予治。』不识舜不知象之将杀己与？」曰：「奚而不知也！象忧亦忧，象喜亦喜。」曰：「然则舜伪喜者与？」曰：「否。昔者有馈生鱼于郑子产，子产使校人畜之池；校人烹之，反命曰：『始舍之，圉圉焉；少则洋洋焉，攸然而逝。』子产曰：『得其所哉！得其所哉！』校人出，曰：『孰谓子产智，予既烹而食之，曰：「得其所哉！得其所哉！」』故君子可欺以其方，难罔以非其道。彼以爱兄之道来，故诚信而喜之；奚伪焉！」 
万章上・第三章 
万章问曰：「象日以杀舜为事，立为天子则放之，何也？」孟子曰：「封之也。或曰放焉。」万章曰：「舜流共工于幽州，放欢兜于崇山，杀三苗于三危，殛鲧于羽山：四罪而天下咸服，诛不仁也。象至不仁，封之有庳，有庳之人奚罪焉？仁人固如是乎：在他人则诛之。在弟则封之。」曰：「仁人之于弟也，不藏怒焉，不宿怨焉，亲爱之而已矣。亲之欲其贵也，爱之欲其富也；封之有庳，富贵之也，身为天子，弟为匹夫：可谓亲爱之乎？」「敢问『或曰放』者，何谓也？」曰：「象不得有为于其国，天子使吏治其国而纳其贡税焉。故谓之放。岂得暴彼民哉！虽然，欲常常而见之，故源源而来。『不及贡，以政接于有庳；』此之谓也。」 
万章上・第四章 
咸丘蒙问曰：「语云：『盛德之士，君不得而臣，父不得而子。舜南面而立，尧帅诸侯北面而朝之，瞽瞍亦北面而朝之；舜见瞽瞍，其容有蹙。』孔子曰：『于斯时也，天下殆哉岌岌乎！』不识此语诚然乎哉？」孟子曰：「否。此非君子之言，齐东野人之语也。尧老而舜摄也。尧典曰：『二十有八载，放勋乃徂落；百姓如丧考妣，三年，四海遏密八音。』孔子曰：『天无二日，民无二王。』舜既为天子矣，又帅天下诸侯以为尧三年哉，是二天子矣！」咸丘蒙曰：「舜之不臣尧，则吾既得闻命矣。诗云：『普天之下，莫非王土；率土之滨，莫非王臣。』而舜既为天子矣，敢问瞽瞍之非臣如何？」曰：「是诗也，非是之谓也，劳于王事而不得养父母也。曰：『此莫非王事，我独贤劳也。』故说诗者，不以文害辞，不以辞害志；以意逆志，是为得之。如以辞而已矣，云汉之诗曰：『周馀黎民，靡有孑遗。』信斯言也，是周无遗民也。孝子之至，莫大乎尊亲；尊亲之至，莫大乎以天下养。为天子父，尊之至也；以天下养，养之至也。诗曰：『永言孝思，孝思维则。』此之谓也。书曰：『载见瞽瞍，夔夔齐栗，瞽瞍亦允若。』是为父不得而子也。」 
万章上・第五章 
万章曰：「尧以天下与舜，有诸？」孟子曰：「否。天子不能以天下与人。」「然则舜有天下也，孰与之？」曰：「天与之。」「天与之者，谆谆然命之乎？」曰：「否。天不言，以行与事示之而已矣。」曰：「以行与事示之者，如之何？」曰：「天子能荐人于天，不能使天与之天下，诸侯能荐人于天子，不能使天子与之诸侯；大夫能荐人于诸侯，不能使诸侯与之大夫。昔者尧荐舜于天而天受之，暴之于民而民受之。故曰：『天不言，以行与事示之而已矣。』」曰：「敢问：『荐之于天而天受之，暴之于民而民受之，』如何？」曰：「使之主祭而百神享之，是天受之，使之主事而事治，百姓安之，是民受之也。天与之，人与之。故曰：『天子不能以天下与人。』舜相尧二十有八载，非人之所能为也，天也。尧崩，三年之丧毕，舜避尧之子于南河之南。天子诸侯朝觐者，不之尧之子而之舜，讼狱者，不之尧之子而之舜；讴歌者，不讴歌尧之子而讴歌舜。故曰：『天也。』夫然后，之中国践天子位焉，而居尧之宫。逼尧之子：是篡也，非天与也。泰誓曰：『天视自我民视，天听自我民听。』此之谓也。」 
万章上・第六章 
万章问曰：「人有言：至于禹而德衰，不传于贤而传于子：有诸？」孟子曰：「否，不然也。天与贤，则与贤；天与子，则与子。昔者舜荐禹于天，十有七年；舜崩，三年之丧毕，禹避舜之子于阳城；天下之民从之，若尧崩之后不从尧之子而从舜也。禹荐益于天。七年；禹崩，三年之丧毕，益避禹之子于箕山之阴。朝觐讼狱者，不之益而之启，曰：『吾君之子也。』讴歌者，不讴歌益而讴歌启，曰：『吾君之子也。』丹朱之不肖，舜之子亦不肖；舜之相尧，禹之相舜也，历年多，施泽于民久。启贤，能敬承继禹之道；益之相禹也，历年少，施泽于民未久。舜、禹、益相去久远，其子之贤不肖，皆天也，非人之所能为也，莫之为而为者，天也；莫之致而至者，命也。匹夫而有天下者，德必若舜、禹，而又有天子荐之者。故仲尼不有天下。继世以有天下，天之所废，必若桀、纣者也。故益、伊尹、周公不有天下。伊尹相汤以王于天下，汤崩，太丁未立，外内二年，仲壬四年；太甲颠覆汤之典刑，伊尹放之于桐；三年，太甲悔过，自怨自艾，于桐处仁迁义三年，以听伊尹之训己也，复归于亳。周公之不有天下，犹益之于夏，伊尹之于殷也。孔子曰：『唐、虞禅，夏后、殷、周继：其义一也。』」 
万章上・第七章 
万章问曰：「人有言，伊尹以割烹要汤：有诸？」孟子曰：「否，不然。伊尹耕于有莘之野，而乐尧、舜之道焉。非其义也，非其道也，禄之以天下，弗顾也；系马千驷，弗视也。非其义也，非其道也，一介不以与人，一介不以取诸人。汤使人以币聘之，嚣嚣然曰：『我何以汤之聘币为哉！』我岂若处畎亩之中，由是以乐尧、舜之道哉！』汤三使往聘之，既而幡然改曰：『与我处畎亩之中，由是以乐尧、舜之道，吾岂若使是君为尧、舜之君哉！吾岂若使是民为尧、舜之民哉！吾岂若于吾身亲见之哉！『天之生此民也，使先知觉后知，使先觉觉后觉也。予、天民之先觉者也，予将以斯道觉斯民也，非予觉之而谁也！』思天下之民，匹夫匹妇有不被尧、舜之泽者，若己推而内之沟中；其自任以天下之重如此！故就汤而说之，以伐夏救民。吾未闻枉己而正人者也，况辱己以正天下者乎！圣人之行不同也；或远或近，或去或不去；归洁其身而已矣。吾闻其以尧、舜之道要汤，未闻以割烹也。伊训曰：『天诛造攻自牧宫，朕载自亳。』」 
万章上・第八章 
万章问曰：「或谓孔子于卫主痈疽，于齐主侍人瘠环：有诸乎？」孟子曰：「否，不然也，好事者为之也。于卫主颜雠由。弭子之妻，与子路之妻，兄弟也；弭子谓子路曰：孔子主我，卫卿可得也。』子路以告，孔子曰：『有命。』孔子进以礼，退以义，得之不得曰『有命。』而主痈疽与侍人瘠环，是无义无命也。孔子不悦于鲁、卫遭宋桓司马，将要而杀之，微服而过宋。是时孔子当厄，主司城贞子，为陈侯周臣。吾闻观近臣以其所为主，观远臣以其所主，若孔子主痈疽与侍人瘠环，何以为孔子！」 
万章上・第九章 
万章问曰：「或曰：『百里奚自鬻于秦养牲者，五羊之皮食牛，以要秦穆公：信乎？」孟子曰：「否，不然，好事者为之也。百里奚，虞人也。晋人以垂棘之璧，与屈产之承，假道于虞以伐虢；宫之奇谏，百里奚不谏。知虞公之不可谏而去之秦，年已七十矣，曾不知以食牛干秦穆公之为污也：可谓智乎？不可谏而不谏，可谓不智乎？知虞公之将亡而先去之，不可谓不智也。时举于秦，知穆公之可与有行也而相之：可谓不智乎？相秦而显其君于天下，可传于后世：不贤而能之乎？自鬻以成其君，乡党自好者不为，而谓贤者为之乎？?
万章下・第一章 
孟子曰：「伯夷，目不视恶色，耳不听恶声；非其君不事，非其民不使；治则进，乱则退；横政之所出，横民之所止，不忍居也；思与乡人处，如以朝衣朝冠坐于涂炭也。当纣之时，居北海之滨，以待天下之清也。故闻伯夷之风者，顽夫廉，懦夫有立志。伊尹曰：『何事非君，何使非民？』治亦进，乱亦进。曰：『天之生斯民也，使先知觉后知，使先觉觉后觉；予，天民之先觉者也，予将以此道觉此民也。』思天下之民，匹夫匹妇有不与被尧、舜之泽者，若己推而内之沟中：其自任以天下之重也。柳下惠不羞于君，不辞小官；进不隐贤必以其道，遗佚而不怨，厄穷而不悯；与乡人处，由由然不忍去也。『尔为尔，我为我；虽袒裼裸裎于我侧，尔焉能我哉！』故闻柳下惠之风者，鄙夫宽，薄夫敦。孔子之去齐，接淅而行，去鲁，曰：『迟迟吾行也，去父母国之道也。』可以速而速，可以久而久，可以处而处，可以仕而仕；孔子也。孟子曰：「伯夷，圣之清者也；伊尹，圣之任者也；柳下惠，圣之和者也；孔子，圣之时者也。孔子之谓集大成，集大成也者，金声而玉振之也；金声也者，始条理也；玉振之也者，终条理也；始条理者，智之事也；终条理者，圣之事也。智，譬则巧也，圣，譬则力也。由射于百步之外也：其至，尔力也；其中，非尔力也。」 
万章下・第二章 
北宫问曰：「周室班爵禄也，如之何？」孟子曰：「其详不可得闻也。诸侯恶其害己也，而皆去其籍。然而轲也，尝闻其略也。天子一位，公一位，侯一位，伯一位，子、男同一位：凡五等也。君一位，卿一位，大夫一位，上士一位，中士一位，下士一位：凡六等。天子之制，地方千里；公、侯，皆方百里；伯，七十里；子、男，五十里；凡四等。不能五十里，不达于天子；附于诸侯曰附庸。天子之卿受地视侯，大夫受地视伯，元士受地视子、男。大国地方百里；君十卿禄，卿禄四大夫，大夫倍上士，上士倍中士，中士倍下士，下士与庶人在官者同禄，禄足以代其耕也。次国地方七十里，君十卿禄，卿禄三大夫，大夫倍上士，上士倍中士，中士倍下士，下士与庶人在官者同禄，禄足以代其耕也。小国地方五十里。君十卿禄，卿禄二大夫，大夫倍上士，上士倍中士，中士倍下士，下士与庶人在官者同禄，禄足以代其耕也。耕者之所获：一夫百亩，百亩之粪，上农夫食九人，上次食八人，中食七人，中次食六人，下食五人；庶人在官者，其禄以是为差。」 
万章下・第三章 
万章问曰：「敢问『友。』」孟子曰：「不挟长，不挟贵，不挟兄弟而友；友也者，友其德也，不可以有挟也。孟献子，百承之家也，有友五人焉：乐正裘、牧仲，其三人则予忘之矣。献子之与此五人者友也，无献子之家者也；此五人者，亦有献子之家，则不与之友矣。非惟百承之家为然也，虽小国之君亦有之。费惠公曰：『吾于子思，则师之矣，吾于颜般，则友之矣；王顺、长息，则事我者也。』非惟小国之君为然也，虽大国之君亦有之。晋平公之于亥唐也，入云则入，坐云则坐，食云则食；虽疏食菜羹，未尝不饱，盖不敢不饱也。然终于此而已矣；弗与共天位也，弗与治天职也，弗与食天禄也：士之尊贤者也，非王公之尊贤也。舜尚见帝，帝馆甥于贰室，亦享舜，迭为宾主。是天子而友匹夫也。用下敬上，谓之贵贵，用上敬下，谓之尊贤；贵贵尊贤，其义一也。」 
万章下・第四章 
万章问曰：「敢问交际，何心也？」孟子曰：「恭也。」曰：「却之，却之，为不恭，何哉？」曰：「尊者赐之，曰：『其所取之者，义乎？不义乎？』而后受之；以是为不恭，故弗却也。」曰：「请无以辞却之，以心却之，曰：『其取诸民之不义也。』而以他辞无受，不可乎？」曰：「其交也以道，其接也以礼，斯孔子受之矣。」万章曰：「今有御人于国门之外者，其交也以道，其馈也以礼，斯可受御与？」曰：「不可。唐诰曰：『杀越人于货，闵不畏死，凡民罔不。』是不待教而诛者也。殷受夏，周受殷，所不辞也，于今为烈，如之何其受之！」曰：「今之诸侯取之于民也，犹御也；苟善其礼际矣，斯君子受之？敢问何说也？」曰：「子以为有王者作，将比今之诸侯而诛之乎？其教之不改而后诛之乎？夫谓非其有而取之者，盗也。充类至义之尽也。孔子之仕于鲁也，鲁人猎较，孔子亦猎较；猎较犹可，而况受其赐乎？」曰：「然则孔子之仕也，非事道与？」曰：「事道也。」「事道奚猎较也？」曰：「孔子先簿正祭器，不以四方之食供簿正。」曰：「奚不去也？」曰：「为之兆也，兆足以行矣而不行，而后去；是以未尝有所终三年淹也。孔子有见行可之仕，有际可之仕，有公养之仕；于季桓子，见行可之仕也；于卫灵公，际可之仕也；于卫孝公，公养之仕也。」 
万章下・第五章 
孟子曰：「仕非为贫也，而有时乎为贫；娶妻非为养也，而有时乎为养。为贫者，辞尊居卑，辞富居贫。辞尊居卑，辞富居贫，恶乎宜乎？抱关击柝。孔子尝为委吏矣，曰：『会计当而已矣；』尝为承田矣，曰：『牛羊茁壮长而已矣。』位卑而言高，罪也。立乎人之本朝而道不行，耻也。」 
万章下・第六章 
万章曰：「士之不托诸侯，何也？」孟子曰：「不敢也。诸侯失国而后托于诸侯，礼也；士之托于诸侯，非礼也。」万章曰：「君馈之粟，则受之乎？」曰：「受之。」「受之，何义也？」曰：「君之于氓也，固周之。」曰：「周之则受，赐之则不受：何也？」曰：「不敢也。」曰：「敢问其『不敢』何也？」曰：「抱关击柝者，皆有常职以食于上；无常职而赐于上者，以为不恭也。」曰：「君馈之，则受之；不识可常继乎？」曰：「缪公之于子思也，亟问。亟馈鼎肉，子思不悦；于卒也，使者出诸大门之外，北面稽首再拜而不受，曰：『今而后，知君之犬马畜！』盖自是台无馈也。悦贤不能举，又不能养也：可谓悦贤乎？」曰：「敢问国君欲养君子，如何斯可谓养矣？」曰：「以君命将之，再拜稽首而受；其后廪人继粟，庖人继肉，不以君命将之。子思以为鼎肉使己仆仆尔亟拜也，非养君子之道也。尧之于舜也，使其子九男事之，二女女焉，百官牛羊仓廪备：以养舜于畎亩之中。后举而加诸上位。故曰：『王公之尊贤者也。』」 
万章下・第七章 
万章曰：「敢问不见诸侯，何义也？」孟子曰：「在国曰市井之臣，在野曰草莽之臣，皆谓庶人，庶人不传质为臣，不敢见于诸侯，礼也。」万章曰：「庶人，召之役则往役；君欲见之，召之则不往见之，何也？」曰：「往役，义也；往见，不义也。且君之欲见之也，何为也哉？」曰：「为其多闻也，为其贤也。」曰：「为其多闻也，则天子不召师，而况诸侯乎！为其贤也，则吾未闻欲见贤而召之也。缪公亟见于子思曰：『古千乘之国以友士，何如？』子思不悦曰：『古之人有言曰「事之」云乎？岂曰「友之」云乎？』子思之不悦也，岂不曰：『以位，则子君也，我臣也，何敢与君友也？以德，则子事我者也，奚可以与我友？』千乘之君，求与之友而不可得也，而况可召与？齐景公田，招虞人以旌，不至，将杀之。『志士不忘在沟壑，勇士不忘丧其元；』孔子奚取焉？取：非其招不往也。」曰：「敢问招虞人何以？」曰：「以皮冠。庶人以旃，士以，大夫以旌。以大夫之招招虞人，虞人死不敢往；以士之招招庶人，庶人岂敢往哉！况乎以不贤人之招招贤人乎！欲见贤人而不以其道，犹欲其入而闭之门也。夫义、路也，礼、门也；惟君子能由是路，出入是门也。诗云：『周道如底，其直如矢；君之所履，小人所视。』」万章曰：「孔子，君命召，不俟驾而行。然则孔子非与？」曰：「孔子当仕有官职，而以其官召之也。」 
万章下・第八章 
孟子谓万章曰：「一乡之善士，斯友一乡之善士，一国之善士，斯友一国之善士；天下之善士，斯友天下之善士。以友天下之善士为未足，又尚论古之人。颂其诗；读其书，不知其人可乎！是以论其世也：是尚友也。」 
万章下・第九章 
齐宣王问「卿。」孟子曰：「王何『卿』之问也？」王曰：「卿不同乎？」曰：「不同：有贵戚之卿，有异姓之卿。」王曰：「请问『贵戚之卿。』」曰：「君有大过则谏；反覆之而不听，则易位。」王勃然变乎色。曰：「王勿异也。王问臣，臣不敢不以正对。」王色定，然后请问「异姓之卿。」曰：「君有过则谏；反覆之而不听，则去。」 
告子上 
告子日："性，犹杞柳也。义，犹杯也。以人性为仁义，犹以杞柳为杯。”孟子曰“子能顺杞柳之性而以为杯乎？将戕贼杞柳，而后以为杯也。如将戕贼杞柳而以为杯，则亦将戕贼人以为仁义与？率天下之人而祸仁义者，必子之言夫！" 
告子曰："性犹湍水也，决诸东方则东流，决诸西流。人性之无分于善不善也，犹水之无分于东西也。"孟子曰："水信无分于东西，无分于上下乎？人性之善也，犹水之就下也。人无有不善，水无有不下。今夫水，搏而跃之，可使过颡；激而行之，可使在册。是岂水这性哉？其势则然也。人之可使为不善，其性亦犹是也。" 
告子曰："生之谓性。"孟子曰："生之谓性也，犹白之谓白与？"曰："然"。"白羽之白也，犹白雪之白；白雪之白，犹白玉之白与？"曰："然。""然则犬之性犹牛之性，牛之性犹人之性与？" 
告子曰："食、色，性也。仁，内也，非外也。义，外也，非内也。"孟子曰"保以谓仁内义外也？"曰："彼长而我长之，非有长于我也。犹彼白而我白之，从其白于外也，故谓之外也。"曰："异于白马之白也，无以异于白人之白也。不识长马列之长也，无以异于长人之长与？且谓长者义乎？长之者义乎？"曰："吾弟则爱之，秦人之弟则不爱也。是以我为悦者也，故谓之内。长楚人之长，亦长吾之长，是以长为悦者也，故谓之外也。"曰："秦众之灸，无以异于吾灸。夫物则亦有然者也，然则灸亦有外与？" 
孟季子问公都子曰："何以谓义内也？"曰："行吾敬，故谓之内也。""乡人长于伯兄一岁，则谁敬？"曰："敬兄。""酌则谁先？"曰："先酌乡人。""所敬在此，所长在彼，果在外，非由内也。"公都子不能答，以告孟子。孟子曰："敬叔你乎？敬弟乎？彼将曰：'敬叔父。'曰：'弟为尸，则谁敬？'彼将曰：'敬弟。'子曰：'恶在其敬叔父也？'彼将曰：'在位故也。'子亦曰：'在位故也。'庸敬在兄，斯须之敬在乡人。"季子闻之，曰："敬叔父则敬，敬弟则敬，果在外，非由内也。"公都子曰："冬日则饮汤，夏日则饮水，然则饮食亦在外也？" 
公都子曰："告子曰：'性无善无不善也。'或曰：'性可以为善，可以为不善。是故文、武兴则民好善，幽、厉兴则民好暴。'或曰：'有性善，有性不善。是故以尧为君而有像，以瞽瞍为父而有舜，以纣为兄之子且以为君，而有微子启、王子比干。'今曰：'性善'，然则彼皆非与？"孟子曰："乃若其情，则可以为善矣。乃所谓善也。若夫为不善，非才之罪也。恻隐之心，人皆有之。羞恶之心，人皆有之。恭敬之心，人皆有之。是非之心，人皆有之。恻隐之心，仁也。羞恶之心，义也。恭敬之心，礼也。是非之心，智也。仁、义、礼、智，非由外铄我也，我因有之也，弗思耳矣。故曰：""求则得之，舍则失之。或相倍蓰而无算者，不能尽其才者也。《诗》曰：'天生蒸民，有物有则。民之秉夷，好是懿德。'孔子曰：'为此诗者，其知道乎！故有物必有则，民之秉融会贯通也，故好是懿德。'" 
孟子曰："富岁子弟多赖，凶岁子弟多暴。非天之降才尔殊也，其所以陷溺其心者然也。今夫麦，播种而之，其地同，树之时又同，然而生，至于日至之时，皆熟矣。虽有不同，则地有肥硗，雨露之养、人事之不齐也。故凡同类者，举相仅也，何独至于人而疑之？圣人与我同类者。故龙子曰：'不知足而为屦，我知其不为蒉也。'屦之相似，天下之足同也。口之于味，有同也。易牙，先得我口之一所者也。如使口之于味也，其性与人殊，若犬、马之一与我不同类也，则天下何皆从易牙之于味也？至于味，天下期于易牙，是天下之口相似也。惟耳亦然。至于声，天下期于师旷，是天下之耻相似也。惟目亦然。至于子都，天下莫不如其姣也。不知子都之姣者，无目者也。故曰：口之于味也，有同焉。至于于心，独无所同然乎？心之所同然者何也？谓理也，义也，圣人先得我心之所同然耳。故理、义之尺我也，犹刍豢之悦我口。" 
孟子曰："牛山之木尝美矣。以其郊于大国也，斧斤伐之，可以为日夜所息，雨露之所润，非无萌蘖之生焉，牛羊又从而牧之，是以若彼濯濯也。人见其濯濯也，以为未尝有材焉，此岂山之性也哉？虽存乎人者，岂无仁义之心哉？其所以放其良心者，亦犹斧斤之于本也，旦旦而伐之，可以为美乎？其日夜之所息，平旦之气，其好恶与人相近也者希，则其旦昼之所为，有梏亡之矣。梏之反复，则其夜气不足以存。夜气不足以存，则其违禽兽不远矣。人见其禽兽也，而以为未尝有才焉者，是岂人之情也哉？故苟得其养，无物不长；敬失其养，无物不消。孔子曰：'操则存，舍则亡；出入无时，莫如其乡。'惟心之谓与！" 
孟子曰："无或乎王之不智也。虽有天下易生之物也，一日暴之，十日寒之，未能生者也。吾见亦罕矣，吾退而守之者至矣，吾如有萌焉何哉？今夫弈之为数，小数也。不专心致去则不得也。弈秋，通国之善弈者也。使弈秋诲二人弈。其一人专心致志，惟弈秋之为听。一人虽听之，一心以为有鸿鹄将至，思援弓缴而射之。虽与之俱学，弗若之矣。为是其智弗若与？曰：非然也。" 
孟子曰："鱼，我所欲也。熊掌，亦我所俗也。二者不可得兼，舍鱼而取熊掌者也。生亦我所欲也。义，变我所欲也。二者不可得兼，舍生而取义者也。生亦我所欲，所欲有甚于生者，故不为苟得也。死亦所所恶，所恶有甚于死者，故患有所不辟也。如使人之所欲莫甚于生，则凡可以得生者，何不用也？使人之所恶莫甚于死者，则凡可以辟患者，何不为也？由是则生，在而有不用也。由是则可以辟患，而有不为也。是故所欲有甚于生者，所恶有甚于死者。非独贤者有是心也，人皆有之，贤者能勿丧耳。一箪食，一豆羹，得之则生，弗得则死。尔而与之，行道之人弗受；蹴尔而与之，乞人不悄也。万钟则不辨礼义而受之，万钟盱我何为焉？为宫室之美、妻妾之奉、所识穷乏者得我与？乡为身死而不受，今为宫室之美为之；乡为身死而不受，今为妻唐朝之奉为之；乡为身死而不受，今为所识穷乏者得我而为之，是亦不可以已乎！此之谓失其本心。" 
孟子曰："仁，人心也。义，人路也。舍其路而弗由，放其心而不知求，哀哉！人有鸡犬放，则知求之；有放心而不知求。学部之道无他，求其放心而已矣。" 
孟子曰："今有无名之指，屈而不信，非疾痛害事也。如有能信之者，则不远秦、楚之路，为指之不若人也。指不若人，则知恶之；心不若人，则不知恶；此之谓不知类也。" 
孟子曰："拱把之桐、梓，人苟欲生之，皆知所以养之者。至于身，而不知所以养之者。岂爱身不若桐、梓哉？弗思甚也！" 
孟子曰："人之于身也，兼所爱。兼所爱，则兼所养也。无尺寸之肤不爱焉，则无尺寸之肤不养也。所以考其善不善者，岂有他哉？于己取之而已矣。体有贵贱，有小大。无以小害大。无以贱害贵。养其小者为小人，养其大者为大人。今有场师，舍其梧、，养其棘，则为贱场师焉。养其一指，而失其肩背而不知也，则为狼疾人也。饮食之人，则人贱之矣，为其养小以失大也。饮食之人无有失也，则口腹岂为尺寸之肤哉？" 
公都子问曰："钧是人也，或为大人，或为小人，何也？"孟子曰："从其大体，为大人。从其小体，为小人。"曰："钧是人也，或从其大体，或从其小体，何也？"曰："耳目之官，不思而蔽于物，物交物，则引之而已矣。心之官则思，思则得之，不思则不得也。此天之所与我者，先立乎其大者，则其小者弗能夺也。此为大人而已矣。" 
孟子曰："有天爵者，有人爵者。仁、义、忠、信，乐善不倦，此天爵也。公卿大夫，此人爵也。古之人修其天爵，而人爵从之。今之人修其天爵以要人爵，既得人爵而弃其天爵；则惑之甚者也，终亦必亡而已矣。" 
孟子曰："欲贵者，人之同心也。人人有贵于已者，弗思耳。人之所贵者，非良贵也。赵孟之所贵，赵孟能贱之。《诗》云：'既醉以酒，既饱以德。'言饱乎仁义也，所以不愿人之膏梁之味也。今闻广誉施于身，所以不愿人之文绣也。" 
孟子曰："仁之胜不仁也，犹水胜火。今之为仁者，犹以一杯水救世主一车薪之火也：不熄，则谓之水不胜火，此又与于不仁之甚者也。亦终必亡而已矣！" 
孟子曰："羿之教人射，必志于觳；学者亦必志于觳。大匠诲人，必以规榘；学者亦必以规榘。" 
告子下 
任人有问屋庐子曰："礼与食孰重？"曰："礼重。""色与礼孰重？"曰："礼重。"曰："以礼食，则饥而死；不以礼食，则得食，--必以礼乎？亲迎，则不得妻；不亲迎，则得妻，--必以礼乎？"屋庐子不能对，明日之邹，以告孟子。孟子曰："于答是也何有？不揣其本而齐其末，方寸之木可使高于岑楼。金重于羽者，岂谓一钩金与一舆羽之谓哉？取食之重者与礼之经者而比之，奚翅食重？取色之重者与礼之轻者而比之，奚翅色重？"往应之曰："兄之臂而夺之食，则得食；不则不得食，--则将之乎？逾东家墙而搂其处子，则得妻；不搂则不得妻，--则将搂之乎？" 
曹交问曰："'人皆可以为尧、舜'，有诸？"孟子曰："然。""交闻文王十尺，汤九尽，今交九尺四寸以长，食粟而已，如何则可？"曰："奚有于是？亦为之而已矣。有人于此，力不能胜一匹雏，则为无力人矣。今日举百钧，则为有力人矣。然则举乌获之任，是亦为乌获而已矣。今曰举百钧，则为有力人矣。然则举乌获之任，是变为乌获而已矣。夫人岂以不胜为患哉？弗为耳。徐行后长者谓之弟，疾行先长者谓之不弟。夫徐行者，岂人所不能哉？所不为也。尧、舜之道，孝弟而已矣。子服尧之服，诵尧之言，行尧之行，是尧而已矣。子服桀之服，诵桀之言，行桀之行，是桀而已矣。"曰："交得见于邹君，可以假馆，愿留而受业于门。"曰："夫道，若大路然，岂难知哉？人病不求耳。子归而求之，有馀师。" 
公孙导问曰："高子曰：'《小弁》，小人之诗也。'"孟子曰："何以言之？"曰："怨。"曰："固哉，高叟之为《诗》也！有人于此，越人关弓而射之，则已谈笑道之；无他，疏之也。其兄关弓而射之，则已垂涕泣而道之；无他，戚之也。《小弁》之怨，亲亲也。亲亲，仁也。固矣夫，高叟之为《诗》也！"曰："《凯风》何以不怨？"曰："《凯风》，亲之过小者也。《小弁》，亲之过大者也。亲之过大而不怨，是愈疏也。亲之过小而怨，是不可矶也。愈疏，不孝也。不可矶，亦不孝也。孔子曰：'舜其至孝矣~五十而慕。'" 
宋将之楚。孟子遇于石丘，曰："先生将何之？"曰："吾闻秦、楚构兵，我将见楚王说而罢之；楚王不悦，我将见秦王说而罢之。二王我将有所遇焉。"曰："轲也请无问其详，愿闻其指。说之将何如？"曰："我将言其不利也。"曰："先生之志则大矣，先生之号则不可。先生以利说秦、楚之王，秦、楚之王悦于利，以罢三军之师，是三军之士乐罢悦于利也。为人臣者，怀利以事其君；为人子者，怀利以事其父；为人弟者，怀仁义以事其兄：是君臣、父子、兄弟去利，怀仁义以相接民；然而不王者，未之有也。何必曰利？" 
孟子居邹。季任为任处守，以币交，受之而不报。处于平陆，储子为相，以币交，受之而朱报，他日由邹之任，见季子；由平陆之齐，不见储子。屋庐子喜曰："连得间矣。"问曰："夫子之任见季子，之齐不见储子，为其为相与？"曰："非也。《书》曰：'享多仪，仪不及物，曰不享，惟不役志于享。'为其不成享也。"屋庐子悦。或部之，屋庐子曰："季子不得之邹，储子得之平陆。" 
淳于髡曰："先名实者，为人也。后名实者，自为也。夫子在三卿之中，名实未加于上下而去之，仁者固如此乎？"孟子曰："居下位，不以贤事不肖者，伯夷也。五就汤，五就桀者，伊尹也。不恶污君，不辞小官者，柳下惠也。三子者不同道，其趋一也。一者何也？曰：仁也。君子亦仁而已矣。何必同？"曰："鲁缪公之时，公仪子为政，子柳、子思为臣，鲁之削也滋甚。若是乎贤者之无益于国也！"曰："虞不用百里奚而亡，秦穆公用之而霸。不用贤则亡，削何可得与？"曰："昔者王豹处于淇，而河西善讴。绵驹处于高唐，而齐右善歌。华周、杞梁之妻善哭其夫，而变国俗。有诸内必形诸外。为其事而无其功者，髡未尝睹之也。是故无贤者也，有则髡必识之。"曰："孔子为鲁司寇，不用；从而祭燔肉不至；不税冕而行。秒吞者以为为肉也，其知者以为为无礼也。乃孔子则欲以微罪行，不欲为苟去。君子之所为，众人因不识也。" 
孟子曰："五霸者，三王之罪人也。今之诸侯，五霸之罪人也。今之大夫，今之诸侯之罪人也。天子诸侯，曰巡狩。诸侯朝于天子，曰述职。春省耕而补不足，敛而助不给。入其疆，土地辟，田野治，养老尊贤，俊杰在位，则有庆，庆以地。入其疆，土地荒芜，遗老失贤，掊克在位，是有让。一不朝则贬其爵，再不朝则削其他，三不朝则六师移之。是故天子讨而不伐，诸侯伐而不讨。五霸者，搂诸侯以伐诸侯者也。故曰：五霸者，三王之罪人也。五霸桓公为盛。葵丘之会诸侯，束性载书而歃血。初命曰：'为所欲为不孝，无易树子，无以妾为妻。'再命曰：'尊贤育才，以彰有德。'三曰：'敬老兹幼，无忘宾旅。'四命曰：'士无世官，官事无摄，取士必得，无专杀大夫。'五命曰：'无曲防，无遏，无有封而不告。'曰：'凡我同盟之人，既盟之后，言归于好。'今之诸侯皆犯此五禁，故曰：今之诸侯，五霸之罪人也。长君之恶，其罪恶小。逢君之恶性循环，其罪大。今之大夫，皆逢君之恶，故曰：今之大夫，今之诸侯之罪人也。" 
孟子曰："今之事君者曰：'我能为君辟土地，充府库。'今之所谓良臣，古之所谓民曲也。君不乡道，不志于仁而求富之，是富桀也。'我能为君约与国，战必克。'今之所谓良臣，古之所谓民曲也。君不乡道，不志于仁而求为之强战，是辅桀也。由今之道，无变今之俗，虽与之天下，不能一朝居也。" 
白圭曰："吾欲二十而取一，何如？"孟子曰："子之道，貉道也。万室之国，一人陶，则可乎？"曰："不可。器不足用也。"曰："夫貉，五觳不生，惟黍生之。无城郭宫室、宗庙祭祀之礼无诸侯币帛饔飧，无百官有悟，故二十取一而足也。今居中国，去人伦，无君子，如之何其可也？陶以寡，且不可以为国，况无君子乎？欲轻之于尧、舜之道者，大貉小貉也。欲重之无尧、舜之道者，大桀、小桀也。" 
白圭曰："丹之治水也，愈于禹。"孟子曰："子过矣。禹之水，水之道也，是故禹以四海为壑。今吾子以今国为壑。水逆行，谓之洚水。洚水者，洪水也，仁人之所恶也。吾子过矣。" 
孟子曰："君子不亮，恶乎执？" 
鲁欲使乐正子为政。孟子曰："吾闻之，喜而不寐。"公孙丑曰："乐正子强乎？"曰："否。""有知虑乎？"曰："否。""多闻识乎？"曰："否。""然则奚为喜而不寐？"曰："其为人也好善。""限善足乎？"曰："好善优于天下，而况鲁国乎？夫苟好善，则四海之内，皆将轻千进而而来告之以善。夫苟不好善，则人将曰：'，予既已知之矣。'之声音颜色，距人于千里之外。土止于千里之外，则谗诌而庚之人至矣。与谗诌面庚之人居，国欲治，可得乎？" 
陈子曰："古之君子何如则仕？"孟子曰："所就三，所去三。迎之致敬以礼，言将行其言也，则就之；礼貌未衰，言弗行也，则去之。其次，虽未行其言也，迎之致敬以有礼，则就之；礼貌衰，则去之。其下，朝不食，夕不食，饥狐不能出门户。君闻之，曰：'吾大者不能行其道，又不能从其言也。使饥饿于我土地，吾耻之。'周之。变可受也，免死而已矣。" 
孟子曰："舜发于畎亩之中，傅说举于版筑之间，胶鬲举于鱼盐之中，管夷吾举于士，孙叔敖举于海，百里奚举于市。故天将降大任于是人也，必先苦其心志，劳其盘骨，儿其体肤，空管其身行，指乱其所为，所以动心忍性，曾益其所不能。人恒过，然后能改。困于心，衡于虑，而后作。徵于色，发于声，而后喻。入则无法家拂士，出则无敌国外患者，国恒亡。然后知生于忧患难与共，而死于安乐也。" 
孟子曰："教亦多术矣。予不屑之教诲也者。是亦教诲之而已矣。"
尽心上 
孟子曰："尽其心者，知其性也。知其性，则知天矣。存其心，养其性，所以事天也。天寿不贰，修身以俟之，所以立命也。" 
孟子曰："莫非命也，顺受其正。是故知命者不立乎墙之下。尽其道而死者，正命也。桎梏死者，非正命也。" 
孟子曰："求则得之，舍则失之，是求有益于得也，求在我者也。求之有道，得之有命，是求无益于得也，求在外者也。" 
孟子曰："万物皆备于我矣。反身而诚，乐莫大焉。强恕而行，求仁莫近焉。" 
孟子曰："行之而不着焉，终身由之而不知其道者，众也。" 
孟子曰："人不可以无耻。无耻之耻，无耻矣。" 
孟子曰："耻之于人大矣。为机变之巧者，无所用耻焉。不耻不若人，何若人有？" 
孟子曰："古之贤王好善而忘势，古之贤士何独不然？乐其道而忘人之势，故王公不致敬尽礼，则不得亟见之，见且由不得亟，而况得而臣之乎？" 
孟子谓宋句践曰："子好游乎？吾语子游：人知之，亦嚣嚣；人不知，亦嚣嚣。"曰："何如斯可以嚣嚣矣？"曰："尊德乐义，则可以嚣嚣矣，故士穷不失义，达不离道。穷不失义，故士得己焉。达不离道，故民不失望焉。古之人得志，泽加于民；不得志，修身见于世。穷则独善其身，达则兼善天下。" 
孟子曰："待文王而后兴者，凡民也。若夫豪杰之士，虽无文王犹兴"。 
孟子曰："附之以韩、魏之家，如其自视然，则过人远矣。" 
孟子曰："以佚道使民，虽劳不怨。以生道杀民，虽死不怨杀者。" 
孟子曰："霸者之民，虞如也。王者之民，如也。杀之而不怨，利之而不庸，民日迁善而不知为之者。夫君所过者化，所存者神，上下与天地同流，岂曰小补之哉！" 
孟子曰："仁言，不如仁场声之八人深也。善政，不如善教之得民也。善政民畏之，善教民爱之。善政得民财，善教得民心。" 
孟子曰："人之所不学而能者，其良能也。所不虑而知者，其良知也。孩提这童，无不知爱其亲者；及其长也，无不知敬其兄也。亲亲，仁也。敬长，义也。无他，达之天下也。" 
孟子曰："舜之居深山之中，与木石居，与鹿豕游，其所以异于深山之野人者畿希。及其闻一善言，见一善行，若决江河，沛然莫之能御也。" 
孟子曰："无为其所不为，无欲其所不欲，如此而已矣。" 
孟子曰："人之有德慧术知者，恒存乎疾。独孤臣孽子，其操心也危，其虑患也深，故达。" 
孟子曰："有事君人者，事是君则为容悦者也。有安社稷臣者，以安社稷为悦者也。有天民者，达可行于天下而后行之者也。有大人者，正已而物正者也。" 
孟子曰："君子有三乐，而王天下不与存焉。父母俱存，兄弟无故，一乐也。仰不愧于天，府不怍于人，二乐也。得天下英才而教育之，三乐也。君子有三乐，而王天下不与存焉。" 
孟子曰："广土众民，君不欲之，所乐不存焉。中天下而立，定四海这民，君子乐之，所性不存焉。君子所性，虽大行不加焉，虽穷居不损焉，分定故也。君子所性，仁、义、礼、智根于心。其生色也，然见于面、盎于背、施于四体。四体不言而喻。" 
孟子曰："伯夷辟纣，居北海之滨，闻文王作，兴曰：'盍归乎来？吾闻西伯善养老者。'天下有善养老，则仁人以为已归矣。五亩之宅，树墙下桑，匹妇蚕之，则老者足以衣帛矣。五母鸡，二母彘，无失其时，老者足以无失肉矣。百亩之田，匹夫耕之，八口家家足以无饥矣。"所谓西伯善养老者，制其田里，教之树、畜、导其妻子，使养其老。五士非帛不暖，七十非肉不饱，谓之冻馁。文王之民，无冻馁之老者，此之谓也。" 
孟子曰："易其田畴，薄其税敛，民可使富也。食之以时，用之以礼，财不可胜用也。民非水火不生活。昏暮叩人之门户，求水火，无弗与者，至足矣。圣人治天下，使有菽粟如水火。菽粟如水火，而民焉有不仁者乎？" 
孟子曰："孔子登山而小鲁，登太山而小天下，故观于海者难为水，游于圣人之门者难为言。观水有术，必观其澜。日朋有明，容光必照焉。流水之为物也，不盈科不行。君子之志于道也，不成章不达。" 
孟子曰："鸡鸣而起，孳孳为善渚，舜之徒也。鸡鸣而起，孳孳为利者，跖之街离心。欲知舜舜与跖之分，无他，利与善之间也。" 
孟子曰："杨子取为我，拨一毛而利天下，不为也。墨子兼爱，摩顶放踵利天下，为之。子莫执中，执中为近之。搪中无权，犹执一也。所恶执一者，为其曲道也，举一而废百也。" 
孟子曰："饥者甘食，渴者甘饮，是未得饮食之正也，饥渴害之也。岂惟口腹有饥渴之害？人心亦皆有害。人无能以饥渴之害为心害，则不及人不为忧矣。" 
孟子曰："柳下惠不以三公易其介。" 
孟子曰："有为者辟若掘井，掘井九轫而不及泉，犹为谟井也。" 
孟子曰"尧、舜，性之也。汤、武，身之也。五霸，假之也。久假而不归，恶知其非有也？" 公孙丑曰："伊尹曰：'予不狎于不顺。'放大甲于桐，民大悦。大甲贤，双反之，民大悦。贤者之为人臣也，其群不贤，则因可放与？"孟子曰："有伊尹之志，则可。无伊尹之志，则篡也。" 
公孙丑曰："《诗》曰：'不素餐兮。'君子之不耕而食，何也？"孟子曰："君子居是国也，其君用之，则安富尊荣；其子弟从之，则孝弟忠信。'不素餐兮'，孰大于是？" 
王子垫问曰："士何事？"孟子曰："尚志。"曰："何谓尚志？"曰："仁义而已矣。杀一无罪，非仁也。非其有而取之，非义也。居恶在？仁是也。路恶在？义是也。居仁由义，大人之事备矣。" 
孟子曰："仲子，不义与之齐国而弗受，人皆信之。是舍箪食豆羹之义也。人莫大焉亡亲戚君臣上下。以其小者，信其大者，奚可哉？" 
桃应问曰："舜为天子，皋陶为士，瞽瞍杀人，则如之何？"孟子曰："执之而已矣。""然则舜不禁与？"曰："夫舜恶得而禁之？夫有所受之也。""然则舜如之何？"曰："舜视谟天下，犹充电敝也；窃负而逃，遵海滨而处，终身然，乐而忘天下。" 
孟子自范之齐，望见齐王之子，喟然叹曰："居移气，养移体。大哉居乎！夫非尽人之子与！"孟子曰："王子宫室、车马、衣服，多与人同。而王子若彼者，其居使之然也。总值居天下之广居者乎？鲁君之宋，呼于垤泽之门。守者曰：'此非吾君也，何其声之似我君也？此无他，居相似也。'" 
孟子曰："食而弗爱，豕交之也。爱而不敬，兽畜之也。恭敬者，币之未将者也。恭敬而无实，君子不可虚拘。" 
孟子曰："形、色，天性也。惟圣人然后可以践形。" 
齐宣王欲短丧。公孙丑曰："为期之丧，犹愈于已乎？"孟子曰："是犹或其兄这臂，子谓之'姑徐徐'云尔。亦教之孝弟而已矣。"王子有其母死者，其傅为之请数月之丧。公孙丑曰："若此者，何如也？"曰："是欲终之而不可得也，虽加一日愈于已。谓夫莫之禁而弗为者也。" 
孟子曰："君子之所以教者五。有如时雨化之者，有成德者，有达财者，有答问者，有私淑艾者。此五者，君子之所以教也。" 
公孙丑曰："道则高矣美矣，宜若登天然。似不可及也。何墨，异不为拙射变其其觳率。君子引而不发，跃如也。中道而立，能者从之。" 
孟子曰："天下有道，以道殉身。天下无道，以身殉道。未闻以道殉乎人者也。" 
公都子曰："滕更之在门也，若在所礼而不答，何也？"孟子曰："挟贵而问，挟贤而问，挟长而问，挟有勋劳而问，挟故而问，皆所不答也。滕更有二焉。" 
孟子曰："于不可已而已者，无所不已。于所厚者薄，无所不薄也。其进锐者，其退速。" 
孟子曰："君子之物也，爱之而弗仁于民也，仁之而弗亲。亲亲而仁民，仁民而爱物。" 
孟子曰："知者无不知也，当务之为急。仁者无不爱也，急亲贤之为务。尧、舜之知而不遍物，急先务也。尧、舜之仁不启蒙爱人，急亲贤也。不能三年之丧，而缌、小功之察；放饭流，而问无齿决：是之谓不知务。" 
尽心下 
孟子曰："不仁哉，梁惠王也！仁者以其所爱，及其所不爱。不仁者以其所不爱，及其所爱。"公孙丑曰："何谓也？""梁惠王以土地之故，糜烂其民而战之，大败；将复之，恐不能胜，故驱其所爱子弟以殉之。是之谓以其所不爱及其所爱也。" 
孟子曰："《春秋》无义战，彼善于此，则有之矣。征者上伐下也，敌国不相征也。" 
孟子曰："尽信《书》，则不如无《书》。吾于《武成》，取二三策而已矣。仁人无适度于天下。以至仁伐至不仁而何其血之流杵也？" 
孟子曰："有人曰：'我善为陈，我善为战。'大罪也。国君好仁，天下无适度焉。南面而征，北锹怨；东面而征，西夷怨。曰：'奚为后我？武王之伐殷也，革车三百两，虎贲三千人。王曰：'无畏！宁尔也，非敌百姓也。'若崩厥角稽首。征之为言正也，各欲正已也，焉用战？'" 
孟子曰："梓匠轮舆，能与人规榘，不能使人巧。" 
孟子曰："舜之饭糗茹草也，若交终身焉。及其为天子也，被衣，鼓琴，二女果，若固有之。" 
孟子曰："吾今而后知杀人亲之重也。杀人之父，人亦杀其父。杀人之兄，人亦杀其兄。然则自杀之也，一间耳。" 
孟子曰："古这为关也，将以御暴。今之为关也，将以为暴。" 
孟子曰："身不行道，不行于妻子。使人不以道，不能行于妻子。" 
孟子曰："周于利者，凶年不能杀。周于德者，邪世不能乱。" 
孟子曰："好名之人能让千乘之国。苟非其人，箪食豆羹见于色。" 
孟子曰："不信仁贤，则国空虚。无礼义，则上下乱。无政事，则财用不足。" 
孟子曰："不仁而得国者有之矣。不仁而得在下，未之有也。" 
孟子曰："民为贵，社稷次之，群为轻。是故得乎丘民而为天子，得乎天子为诸侯，得乎诸侯为大夫。诸侯危社稷，则变置。牺牲既成，粢盛既洁，祭祀以时，然而旱乾水溢，则变置社稷。" 
孟子曰："圣人，百世之师也，伯夷、柳下惠是也。故闻伯夷之风者，顽夫廉，懦夫有立志；闻柳下惠之风者，薄夫敦，鄙夫宽。奋乎百世之上；百世之下，闻者莫不兴起也。非圣人而能若是乎？--而况于亲炙之者乎？" 
孟子曰："仁也者，人也。合而言之，道也。" 
孟子曰："孔子之去鲁，曰：'迟迟吾行也。'去父母国之道也。去齐，接淅而行，去他国之道也。" 
孟子曰："君子之厄于陈、蔡之间，无上下之交也。" 
貉稽曰："稽大不理于口。"孟子曰："无伤也。士憎兹多口。《诗》云：'忧心悄悄，慢于群小。'孔子也。'肆不殄厥慢，亦不陨劂问。'文王也。" 
孟子曰："贤者以其昭昭，使人昭昭。今以其昏昏，使人昭昭。" 
孟子谓高子曰："山径之蹊间介然用之而成路。为间不用，则茅塞之矣。今以其昏昏，使人照照。
孟子谓高子曰："山径之蹊间介然用这而成路。为间不用，则茅塞之矣。今茅塞子之心矣。" 
高子曰："禹之声，尚文王之声。"孟子曰："何以言之？"曰："以追蠡。"曰："是奚足哉？城门之轨，两马之力与？"。陈臻曰："国人皆以夫子将复为发棠，殆不可复。"孟子曰："是为冯妇民。晋人有冯妇者，善搏虎，卒为善士。则之野，有众逐虎。虎负，莫这敢撄。望见妆妇，趋而迎之。冯妇攘臂下车，众皆悦之。其为士者笑之。" 
孟子曰："口之于味也，目之于色也，耳之于声也，鼻之于臭也，四肢之于安佚也，性也。有命焉，君子不谓性也。仁这于父子也，义之于君臣也，礼之于宾主也，智之于贤者也，圣人之于天道也，命也。有性焉，君子不谓命也。" 
浩生不害问曰："乐正子，何人也？"孟子曰："善人也，信人也。""何谓善？何谓信？"曰："可欲之谓善。有诸己之谓信。充实之谓美。充实而有光辉之谓大。大而化之之谓圣。圣而不可知之之谓神。乐正子，二之中，四之下也。" 
孟子曰："逃墨必归于杨，逃杨必归于儒。归，斯受之而已矣。今之与杨、墨辩者，如追放豚，既入其，又从而招之。" 
孟子曰："有布缕之征、粟米之征、力役之征。君子用其一，缓其二。用其二而民有殍，用其三而父子离。" 
孟子曰"诸侯之宝三：土地，人民，政事。宝珠玉者，殃必及身。" 
盆成括仕于齐。孟子曰："死矣盆成括！"盆成括见杀，门人问曰："夫子何以知其将见杀？"曰"其为人也小有才，未闻君子之大道也，则足以杀其躯而已矣。" 
孟子之滕，馆于上宫。有业屦于牖上，馆人求之弗得。或问之曰："若是乎从者之瘦也？"曰："子以是为窃屦来与？"曰"殆非也。夫子这设科也，往者不追，来者不拒。苟也是心至，斯受之而已矣。" 
孟子曰："人皆有所不忍，达之于其所忍，仁也。从皆有所不为，达之于其所为，义也。人能充无欲害人之心，而仁不可胜用也。人能充无穿逾之心，在而义不可胜用也。人能充无'受'、'汝'之实，无所往而不为义也。士未可以言而言，是以方之也。可以方而不言，是以不言之也。是皆穿逾之类也。" 
孟子曰"言近而指远者，善言也。守约而施博者，善道也。君子之守，修其身而天下平。人病舍其田而芸人之田，所求于人者重，而所以自任者轻。" 
孟子曰："尧、舜，性者。汤、武，反之也。运容周旋中礼才，盛德之至也。哭死而哀，非为生者也。经德不回，非以干禄也。言语必信，非以正行也。君子行法以俟命而已矣。" 
孟子曰："说大人则藐之，勿视其巍巍然。堂高数仞，榱题数尺，我得去弗为也。食前方丈，侍妾数百人，我得志弗为也。般乐饭酒，驱聘田猎，后车千乘，我得志弗为也。在彼者皆我所不为也，在我者皆古之制也，吾何畏彼哉？" 
孟子曰："养成心莫善于寡欲。其人也寡欲，虽有不存焉者，寡矣。其为他多欲，虽有存焉者，寡矣。" 
曾皙嗜羊枣，而曾子不忍食羊枣。公孙导问曰："脍灸与羊枣孰美？"孟子曰："脍炙哉！"公孙丑曰："然则曾子何食脍炙而不食羊羊枣？"曰："豺炙所同也，凌晨枣所独也。讳名不讳姓，姓所同也，名所独也。" 
万章问曰："孔子在陈，曰：'盍归乎来？吾党之士狂简，进取不忘其初。'孔子在陈， 
何思鲁之狂士？"孟子曰："孔子：'不得中道而与之，必也狂猥乎？狂者进取，猥者有所不为也。'孔子岂不欲中道哉？不可必得，故思其次也。""敢问何如斯可谓狂矣？"曰："如琴张、曾皙、牧皮者，孔之之所谓狂矣。""何以谓之狂也？"曰："其志然，曰：'古之人，古之'夷考其行，而不掩焉者也。狂者又不可得，欲得不屑不洁之士而与之，是猥也，是又其次也。""孔子曰：'过我们而不入我室，我不憾焉者，其惟乡原乎！乡原，德之贼也。'曰"何如斯可谓之乡原矣？""曰"'何以是也？方不顾行，行不顾言，则曰"古之人，古之人"'。'行何为踽踽凉凉？生斯世也，为斯也也，善斯可矣。'阉然媚于世也者，是乡原也。"万子曰："一乡皆称原人焉，无所往而不为原人，孔子以为德之贼，何哉？"曰："非之无举也，刺之无刺也。同乎流欲，合乎污世。居之似忠信，任之似廉洁。众皆悦之，自以为是。而不可与入尧、舜之道，故曰'德之贼'也。孔子曰："恶似而非者：恶郑声，恐其乱乐也。恶紫，恐其乱朱也。恶乡原，恐其乱德也。"君子批经而已矣。经正则庶民兴；庶民兴，斯无邪慝矣。" 
孟子曰："由尧、舜至于汤，五百有馀岁。若禹、皋陶，则见知之。若汤，则闻而知之。由汤至于文王，五百有馀岁。若大公望、散宜生，则见而知之。若孔子，则闻而知之。由孔子而来，至于今，百有馀岁。去圣人之世，若此其未远也。近圣人之居，若此其甚也。然而无有乎尔，则亦无有乎尔！" 

